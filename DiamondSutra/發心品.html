<!DOCTYPE html>
<html>
<head>
 <meta charset=UTF-8> 
 <title>瑜伽師地論 菩薩地 發心品</title>
 
 
  <meta name='viewport' content='width=device-width, initial-scale=1'>
    
  <script src='js/jquery.min.js'></script>
  <script src='js/popper.min.js'></script>
  <script src='js/bootstrap.min.js'></script>
  <link rel='stylesheet' href='css/bootstrap.min.css'>
  
  <script src='js/jquery.mobile-1.4.5.min.js'></script>  
  <link rel='stylesheet' href='css/jquery.mobile-1.4.5.min.css'>
  
<style>
.indent { padding-left:5px; }
.index   { color:#6666AA; display:block; font-weight: normal; background-color:#FFFFFF; }
.subIndex { color:#666699; font-size: 70%; }
.sutraLine { color:black; display:block; background-color:#FFEEEE; margin-left:20px;  font-weight: normal; }
.exp { color:black; display:block; background-color:#EEFFEE; margin-left:20px; font-weight: normal; font-size: 80%; }
.remark { color:black; display:block; background-color:#FEFEFF; margin-left:40px; font-weight: normal; font-size: 80%; text-align:right;}
</style>

<script>
//Yogācārabhūmi-śāstra
var showSutra=true;
var showExp=true;
var showRemark=true;

function showHideContent(me) {
	var nodes = me.parentElement.childNodes;
	var found=false;
	for(var i=0; i<nodes.length; i++) {
		if (nodes[i]==me) found=true;
		if (found && nodes[i].className=='cBox') {
			if (nodes[i].style.display=='none') {
				nodes[i].style.display='block';
				$(me).css('background-color','#FFFFFF');
			}else {
				nodes[i].style.display='none';
				$(me).css('background-color','#CCCCCC');
			}
			break;
		}
	}
}


function showAll() {
	[].forEach.call(document.querySelectorAll('.cBox'), function (e) {
		e.style.display = 'block';
	}); 
	[].forEach.call(document.querySelectorAll('.index'), function (e) {
		$(e).css('background-color','#FFFFFF');
	}); 
}
function hideAll() {
	[].forEach.call(document.querySelectorAll('.cBox'),function (e) {
		e.style.display = 'none';
	});
	[].forEach.call(document.querySelectorAll('.index'), function (e) {
		$(e).css('background-color','#CCCCCC');
	}); 
	/*
		//showHideContent(e);
		var nodes = e.parentElement.childNodes;
		for(var i=0; i<nodes.length; i++) {
			if (nodes[i].className=='cBox') {
				if (nodes[i].style.display!='none') {
					nodes[i].style.display='none';
					$(e).css('background-color','#CCCCCC');
				}
			}
		}
	});*/
}
	
function setMarginLeft() {
	var tot = 20;
	for (i=1;i<tot;i++) {
		if (jQuery('.l'+i).css('margin-left') == undefined) {
			tot = i; break;
		}
	}
	var w = $(window).width() / 2;
	var inc = Math.round(w/tot);
	 //if (inc>10) inc=10;
	 inc = 5;
	 if (w<500) inc=0;
	 //if (debugMode) console.log( 'width:'+w+' inc:'+inc +' total:'+tot);
	for (i=1;i<tot;i++) {  
		jQuery('.l'+i).css('margin-left',inc+'px');
		//if (debugMode) console.log('.l'+i+' margin-left:'+jQuery('.l'+i).css('margin-left'));
	}
}

$( document ).ready(function() {
	
	$('.index').removeAttr('onclick');
	$('.index').attr('onClick', 'showHideContent(this);');
	
	$('#sutraHtml').html( $('#sutraData').html() );
  
});
</script>
</head>
<body>


<!-- Main Screen -->
<div class="panel panel-primary" >
	<div class="panel-heading">
		<nav class='navbar navbar-expand-md navbar-dark fixed-top bg-dark'>
			<a id="headTitle" class='navbar-brand' style='color:#FFFFFF;' >菩薩地初持瑜伽處發心品</a>
			<button class='navbar-toggler' type='button' data-toggle='collapse' data-target='#navbarCollapse' aria-controls='navbarCollapse' aria-expanded='false' aria-label='Toggle navigation'>
				<span class='navbar-toggler-icon'></span>
			</button>
			<div class='collapse navbar-collapse' id='navbarCollapse'>
				<ul class='navbar-nav mr-auto'>
					<li class='nav-item active'>
						<a class='nav-link '  data-toggle="collapse"  data-target=".navbar-collapse.show" href='#' onclick='showAll();'>展開全部 </a>
					</li>
					<li class='nav-item active'>
						<a class='nav-link '  data-toggle="collapse"  data-target=".navbar-collapse.show" href='#' onclick='hideAll();'>隱藏全部 </a>
					</li>	  
				</ul>
			</div>
		</nav>
		<div style="height:60px;"></div>
	</div>
	<div id="mainPanel" class="panel-body">
		<div class='container-fluid' style='border:solid 1px;'>
			<div style="text-align:center; font-weight:bold; font-size:120%; background-color:#FFFFFF; color:#FF8888; height:30px; padding-top:3px;">瑜伽師地論 菩薩地 發心品</div>
			<div id='sutraHtml'>
			</div> 		
			<br>
		</div>
	</div>
	<div class="panel-footer"><BR></div>
</div>






<div id='sutraData' style='display:none;'>



<div class='sutraLine'>本地分中菩薩地初持瑜伽處發心品第二</div>

<div class='indent'>
<div class='index'>癸二、發心持(即發心品)</div>
<div class='cBox'>
<div class='indent'>
<div class='index'>子一、辨相</div>
<div class='cBox'>
<div class='indent'>
<div class='index'>丑一、別辨五種</div>
<div class='cBox'>
<div class='indent'>
<div class='index'>寅一、自性</div>
<div class='cBox'>
<div class='sutraLine'>復次，菩薩最初發心，於諸菩薩所有正願是初正願，普能攝受其餘正願，是故發心以初正願為其自性。</div>

</div><div class='index'>寅二、行相</div>
<div class='cBox'>
<div class='sutraLine'>又諸菩薩起正願心求菩提時，發如是心，說如是言：願我決定當證無上正等菩提，</div>

<div class='sutraLine'>能作有情一切義利，</div>

<div class='sutraLine'>畢竟安處究竟涅槃及以如來廣大智中。</div>

<div class='sutraLine'>如是發心，定自希求無上菩提，及求能作有情義利，是故發心以定希求為其行相。</div>

</div><div class='index'>寅三、所緣</div>
<div class='cBox'>
<div class='sutraLine'>又諸菩薩緣大菩提，及緣有情一切義利，發心希求，非無所緣，是故發心以大菩提及諸有情一切義利為所緣境。</div>
</div><div class='index'>寅四、功德</div>
<div class='cBox'>
<div class='sutraLine'>又諸菩薩最初發心，能攝一切菩提分法殊勝善根為上首故，是善、極善，是賢、極賢，是妙、極妙，能違一切有情處所三業惡行功德相應。</div>





</div><div class='index'>寅五、最勝</div>
<div class='cBox'>
<div class='sutraLine'>又諸菩薩最初發心所起正願，於餘一切希求世間、出世間義妙善正願，最為第一，最為無上。</div>

</div></div>
</div>
<div class='index'>丑二、結顯略義</div>
<div class='cBox'>
<div class='sutraLine'>如是應知最初發心有五種相。一者、自性，二者、行相，三者、所緣，四者、功德，五者、最勝。</div>
</div></div>
</div>
<div class='index'>子二、明業</div>
<div class='cBox'>
<div class='indent'>
<div class='index'>丑一、別辨四義</div>
<div class='cBox'>
<div class='indent'>
<div class='index'>寅一、是趣入攝</div>
<div class='cBox'>
<div class='sutraLine'>又諸菩薩初發心已，即名趣入無上菩提，預在大乘諸菩薩數。此據世俗言說道理，是故發心趣入所攝。</div>



</div><div class='index'>寅二、菩提根本</div>
<div class='cBox'>
<div class='sutraLine'>又諸菩薩要發心已，方能漸次速證無上正等菩提，非未發心，是故發心能為無上菩提根本。</div>
</div><div class='index'>寅三、大悲等流</div>
<div class='cBox'>
<div class='sutraLine'>又諸菩薩悲愍一切有苦眾生，為欲濟拔，發菩提心，是故發心是悲等流。</div>


</div><div class='index'>寅四、學所依止</div>
<div class='cBox'>
<div class='sutraLine'>又諸菩薩以初發心為所依止、為建立故，普於一切菩提分法及作一切有情義利菩薩學中皆能修學，是故發心是諸菩薩學所依止。</div>

</div></div>
</div>
<div class='index'>丑二、結顯略義</div>
<div class='cBox'>
<div class='sutraLine'>如是應知最初發心是趣入攝、菩提根本、大悲等流、學所依止。</div>
</div></div>
</div>
<div class='index'>子三、辨類</div>
<div class='cBox'>
<div class='indent'>
<div class='index'>丑一、具明二種</div>
<div class='cBox'>
<div class='indent'>
<div class='index'>寅一、出其差別</div>
<div class='cBox'>
<div class='indent'>
<div class='index'>卯一、總舉</div>
<div class='cBox'>
<div class='indent'>
<div class='index'>辰一、標名</div>
<div class='cBox'>
<div class='sutraLine'>又諸菩薩最初發心略有二種。一者、永出，二、不永出。</div>

</div><div class='index'>辰二、釋義</div>
<div class='cBox'>
<div class='sutraLine'>言永出者，謂發心已畢竟隨轉，無復退還。不永出者，謂發心已不極隨轉，而復退還。</div>


</div></div>
</div>
<div class='index'>卯二、別廣</div>
<div class='cBox'>
<div class='indent'>
<div class='index'>辰一、標名</div>
<div class='cBox'>
<div class='sutraLine'>此發心退復有二種。一者、究竟，二、不究竟。</div>
</div><div class='index'>辰二、釋義</div>
<div class='cBox'>
<div class='sutraLine'>究竟退者，謂一退已，不能復發求菩提心。</div>

<div class='sutraLine'>不究竟者，謂退已後，數數更發求菩提心。</div>


</div></div>
</div>
</div>
</div>
<div class='index'>寅二、顯緣因力</div>
<div class='cBox'>
<div class='indent'>
<div class='index'>卯一、明初發心</div>
<div class='cBox'>
<div class='indent'>
<div class='index'>辰一、總標</div>
<div class='cBox'>
<div class='sutraLine'>當知菩薩最初發心，由四種緣、四因、四力。</div>

</div><div class='index'>辰二、別釋</div>
<div class='cBox'>
<div class='indent'>
<div class='index'>巳一、四緣</div>
<div class='cBox'>
<div class='indent'>
<div class='index'>午一、徵</div>
<div class='cBox'>

</div><div class='index'>午二、釋</div>
<div class='cBox'>
<div class='indent'>
<div class='index'>未一、由見神變</div>
<div class='cBox'>
<div class='sutraLine'>謂善男子或善女人，若見諸佛及諸菩薩，有不思議甚奇希有神變威力，</div>

<div class='sutraLine'>或從可信聞如是事。既見聞已，便作是念：無上菩提具大威德，令安住者及修行者，成就如是所見所聞不可思議神變威力。</div>


<div class='sutraLine'>由此見聞增上力故，於大菩提深生信解，因斯發起大菩提心。是名第一初發心緣。</div>
</div><div class='index'>未二、由聞說法</div>
<div class='cBox'>
<div class='sutraLine'>或有一類，雖不見聞如前所說神變威力，而聞宣說依於無上正等菩提微妙正法菩薩藏教，</div>


<div class='sutraLine'>聞已深信；</div>

<div class='sutraLine'>由聞正法及與深信增上力故，於如來智深生信解，為得如來微妙智故，發菩提心。是名第二初發心緣。</div>
</div><div class='index'>未三、由住持法</div>
<div class='cBox'>
<div class='sutraLine'>或有一類，雖不聽聞如上正法，而見一切菩薩藏法將欲滅沒。</div>

<div class='sutraLine'>見是事已，便作是念：菩薩藏法久住於世，能滅無量眾生大苦，我應住持菩薩藏法，發菩提心，為滅無量眾生大苦。</div>

<div class='sutraLine'>由為護持菩薩藏法增上力故，於如來智深生信解，為得如來微妙智故，發菩提心。是名第三初發心緣。</div>
</div><div class='index'>未四、由見難得</div>
<div class='cBox'>
<div class='sutraLine'>或有一類，雖不觀見正法欲滅，而於末劫、末世、末時，</div>

<div class='sutraLine'>見諸濁惡眾生身心，</div>


<div class='sutraLine'>十隨煩惱之所惱亂。</div>

<div class='sutraLine'>謂多愚癡、多無慚愧、多諸慳嫉、多諸憂苦、多諸麤重、多諸煩惱、多諸惡行、多諸放逸、多諸懈怠、多諸不信。</div>


<div class='sutraLine'>見是事已，便作是念：大濁惡世，於今正起諸隨煩惱所惱亂時，能發下劣聲聞、獨覺菩提心者，尚難可得，況於無上正等菩提能發心者。我當應發大菩提心，令此惡世無量有情，隨學於我起菩提願。由見末劫難得發心增上力故，於大菩提深生信解，因斯發起大菩提心。是名第四初發心緣。</div>

</div></div>
</div>
</div>
</div>
<div class='index'>巳二、四因</div>
<div class='cBox'>
<div class='indent'>
<div class='index'>午一、徵</div>
<div class='cBox'>

</div><div class='index'>午二、釋</div>
<div class='cBox'>
<div class='indent'>
<div class='index'>未一、略標</div>
<div class='cBox'>
<div class='sutraLine'>謂諸菩薩種性具足，是名第一初發心因。又諸菩薩賴佛菩薩善友攝受，是名第二初發心因。又諸菩薩於諸眾生多起悲心，是名第三初發心因。又諸菩薩於極長時種種猛利無間無闕生死大苦難行苦行無有怯畏，是名第四初發心因。</div>
</div><div class='index'>未二、別辨</div>
<div class='cBox'>
<div class='indent'>
<div class='index'>申一、種性具足</div>
<div class='cBox'>
<div class='sutraLine'>若諸菩薩六處殊勝，從無始世展轉傳來，法爾所得，當知是名種性具足。</div>

</div><div class='index'>申二、善友攝受</div>
<div class='cBox'>
<div class='indent'>
<div class='index'>酉一、總標</div>
<div class='cBox'>
<div class='sutraLine'>由四種相，當知菩薩善友具足。</div>
</div><div class='index'>酉二、別釋</div>
<div class='cBox'>
<div class='indent'>
<div class='index'>戌一、第一善友具足</div>
<div class='cBox'>
<div class='sutraLine'>謂諸菩薩所遇善友，性不愚鈍，聰明黠慧，不墮惡見，是名第一善友具足。</div>

</div><div class='index'>戌二、第二善友具足</div>
<div class='cBox'>
<div class='sutraLine'>又諸菩薩所遇善友，終不教人行於放逸，亦不授與諸放逸具，是名第二善友具足。</div>

</div><div class='index'>戌三、第三善友具足</div>
<div class='cBox'>
<div class='sutraLine'>又諸菩薩所遇善友，終不教人行於惡行，亦不授與諸惡行具，是名第三善友具足。</div>

</div><div class='index'>戌四、第四善友具足</div>
<div class='cBox'>
<div class='sutraLine'>又諸菩薩所遇善友，終不勸捨增上信、欲、受學、精進、方便功德，而復勸修下劣信、欲、受學、精進、方便功德。所謂終不勸捨大乘，勸修二乘；勸捨修慧，勸修思慧；勸捨思慧，勸修聞慧；勸捨聞慧，勸修福業；勸捨尸羅，勸修惠施。終不勸捨如是等類增上功德，而復勸修如是等類下劣功德，是名第四善友具足。</div>

</div></div>
</div>
</div>
</div>
<div class='index'>申三、多起悲心</div>
<div class='cBox'>
<div class='indent'>
<div class='index'>酉一、總標</div>
<div class='cBox'>
<div class='sutraLine'>由四因緣，當知菩薩於諸眾生多起悲心。</div>
</div><div class='index'>酉二、別釋</div>
<div class='cBox'>
<div class='indent'>
<div class='index'>戌一、由見眾苦</div>
<div class='cBox'>
<div class='sutraLine'>謂諸菩薩，雖有十方無量無邊無苦世界，而生有苦諸世界中。</div>

<div class='sutraLine'>於中恆有眾苦可得，非無眾苦。</div>

<div class='sutraLine'>或時見他隨遭一苦觸對逼切，</div>


<div class='sutraLine'>或時見自隨遭一苦觸對逼切，或見自他隨遭一苦觸對逼切，或見二種俱遭長時種種猛利無間大苦觸對逼切。</div>


</div><div class='index'>戌二、由性仁賢</div>
<div class='cBox'>
<div class='sutraLine'>然此菩薩依自種性，性自仁賢。</div>

<div class='sutraLine'>依四境處，雖不串習，而能發起下中上悲，無有斷絕。</div>

</div></div>
</div>
</div>
</div>
<div class='index'>申四、無諸怯畏</div>
<div class='cBox'>
<div class='indent'>
<div class='index'>酉一、總標</div>
<div class='cBox'>
<div class='sutraLine'>由四因緣，當知菩薩於諸眾生先起悲心，於極長時種種猛利無間無闕生死大苦</div>

<div class='sutraLine'>難行苦行尚無怯畏，何況小苦。</div>


</div><div class='index'>酉二、別釋</div>
<div class='cBox'>
<div class='indent'>
<div class='index'>戌一、第一因緣</div>
<div class='cBox'>
<div class='sutraLine'>謂諸菩薩性自勇健，堪忍有力，當知是名第一因緣。</div>


</div><div class='index'>戌二、第二因緣</div>
<div class='cBox'>
<div class='sutraLine'>又諸菩薩性自聰敏，能正思惟，具思擇力，當知是名第二因緣。</div>

</div><div class='index'>戌三、第三因緣</div>
<div class='cBox'>
<div class='sutraLine'>又諸菩薩能於無上正等菩提成就上品清淨信解，當知是名第三因緣。</div>

</div><div class='index'>戌四、第四因緣</div>
<div class='cBox'>
<div class='sutraLine'>又諸菩薩於諸眾生成就上品深心悲愍，當知是名第四因緣。</div>

</div></div>
</div>
</div>
</div>
</div>
</div>
</div>
</div>
</div>
</div>
<div class='index'>巳三、四力</div>
<div class='cBox'>
<div class='indent'>
<div class='index'>午一、徵列</div>
<div class='cBox'>
<div class='sutraLine'>云何四力？一者、自力，二者、他力，三者、因力，四者、加行力。</div>

</div><div class='index'>午二、隨釋</div>
<div class='cBox'>
<div class='indent'>
<div class='index'>未一、第一初發心力</div>
<div class='cBox'>
<div class='sutraLine'>謂諸菩薩由自功力，能於無上正等菩提深生愛樂，是名第一初發心力。</div>
</div><div class='index'>未二、第二初發心力</div>
<div class='cBox'>
<div class='sutraLine'>又諸菩薩由他功力，能於無上正等菩提深生愛樂，是名第二初發心力。</div>
</div><div class='index'>未三、第三初發心力</div>
<div class='cBox'>
<div class='sutraLine'>又諸菩薩宿習大乘相應善法，今暫得見諸佛菩薩，或暫得聞稱揚讚美，即能速疾發菩提心，況覩神力、聞其正法，是名第三初發心力。</div>
</div><div class='index'>未四、第四初發心力</div>
<div class='cBox'>
<div class='sutraLine'>又諸菩薩於現法中，親近善士，聽聞正法，諦思惟等，</div>

<div class='sutraLine'>長時修習種種善法，由此加行發菩提心，是名第四初發心力。</div>

</div></div>
</div>
</div>
</div>
</div>
</div>
<div class='index'>辰三、料簡</div>
<div class='cBox'>
<div class='indent'>
<div class='index'>巳一、無動</div>
<div class='cBox'>
<div class='sutraLine'>若諸菩薩依上總別四緣、四因，或由自力、或由因力、或總二力而發心者，當知此心堅固無動。</div>


</div><div class='index'>巳二、有動</div>
<div class='cBox'>
<div class='sutraLine'>或由他力、或加行力、或總二力而發心者，當知此心不堅不固，亦非無動。</div>
</div></div>
</div>
</div>
</div>
<div class='index'>卯二、令發心退</div>
<div class='cBox'>
<div class='indent'>
<div class='index'>辰一、標</div>
<div class='cBox'>
<div class='sutraLine'>有四因緣能令菩薩退菩提心。</div>
</div><div class='index'>辰二、徵</div>
<div class='cBox'>
<div class='sutraLine'>何等為四？</div>
</div><div class='index'>辰三、列</div>
<div class='cBox'>
<div class='sutraLine'>一、種姓不具；二、惡友所攝；三、於諸眾生悲心微薄；四、於極長時種種猛利無間無闕生死大苦難行苦行，其心極生怯畏驚怖。</div>
</div><div class='index'>辰四、例</div>
<div class='cBox'>
<div class='sutraLine'>如是四種心退因緣，與上發心四因相違，廣辯其相，如前應知。</div>
</div></div>
</div>
</div>
</div>
</div>
</div>
<div class='index'>丑二、廣不退相</div>
<div class='cBox'>
<div class='indent'>
<div class='index'>寅一、由不共</div>
<div class='cBox'>
<div class='indent'>
<div class='index'>卯一、略標列</div>
<div class='cBox'>
<div class='sutraLine'>最初發心堅固菩薩，略有二種不共世間甚希奇法。</div>


<div class='sutraLine'>何等為二？一者、攝諸眾生皆為眷屬，</div>

<div class='sutraLine'>二者、攝眷屬過所不能染。</div>

</div><div class='index'>卯二、隨難釋</div>
<div class='cBox'>
<div class='sutraLine'>攝眷屬過有其二種。謂於眷屬饒益損減、染汙違順。如是二事，菩薩皆無。</div>


</div></div>
</div>
<div class='index'>寅二、由意樂</div>
<div class='cBox'>
<div class='indent'>
<div class='index'>卯一、標列</div>
<div class='cBox'>
<div class='sutraLine'>最初發心堅固菩薩，於諸眾生發起二種善勝意樂。</div>


<div class='sutraLine'>一者、利益意樂，二者、安樂意樂。</div>

</div><div class='index'>卯二、隨釋</div>
<div class='cBox'>
<div class='sutraLine'>利益意樂者，謂欲從彼諸不善處，拔濟眾生，安置善處。安樂意樂者，謂於貧匱無依無怙諸眾生所，離染汙心，欲與種種饒益樂具。</div>


</div></div>
</div>
<div class='index'>寅三、由加行</div>
<div class='cBox'>
<div class='indent'>
<div class='index'>卯一、標列</div>
<div class='cBox'>
<div class='sutraLine'>最初發心堅固菩薩，有二加行。一、意樂加行，二、正行加行。</div>

</div><div class='index'>卯二、隨釋</div>
<div class='cBox'>
<div class='sutraLine'>意樂加行者，謂即利益安樂意樂日夜增長。正行加行者，謂於日夜能自成熟佛法加行，及於眾生隨能隨力，依前所說意樂加行，起與利益安樂加行。</div>

</div></div>
</div>
<div class='index'>寅四、由善法</div>
<div class='cBox'>
<div class='indent'>
<div class='index'>卯一、出種類</div>
<div class='cBox'>
<div class='indent'>
<div class='index'>辰一、舉增長門</div>
<div class='cBox'>
<div class='sutraLine'>最初發心堅固菩薩，有二增長大善法門。一者、自利加行，能證無上正等菩提；二者、利他加行，能脫一切有情眾苦。</div>

</div><div class='index'>辰二、例餘二種</div>
<div class='cBox'>
<div class='sutraLine'>如二增長大善法門，如是二種大善法聚、二種無量大善法藏，當知亦爾。</div>

</div></div>
</div>
<div class='index'>卯二、顯殊勝</div>
<div class='cBox'>
<div class='indent'>
<div class='index'>辰一、標列</div>
<div class='cBox'>
<div class='sutraLine'>最初發心堅固菩薩，由初發心求菩提故，所攝善法，比餘一切所攝善法，有二種勝。一者、因勝，二者、果勝。</div>

</div><div class='index'>辰二、釋成</div>
<div class='cBox'>
<div class='sutraLine'>謂諸菩薩所攝善法，皆是無上正等菩提能證因故，所證無上正等菩提是此果故，比餘一切聲聞、獨覺所攝善法尚為殊勝，何況比餘一切有情所攝善法。是故菩薩所攝善法，比餘一切所攝善法，因果俱勝。</div>

</div></div>
</div>
</div>
</div>
<div class='index'>寅五、由勝利</div>
<div class='cBox'>
<div class='indent'>
<div class='index'>卯一、總標列</div>
<div class='cBox'>
<div class='sutraLine'>最初發心堅固菩薩，略有二種發心勝利。一者、初發菩提心已，即是眾生尊重福田，一切眾生皆應供養；</div>



<div class='sutraLine'>二者、初發菩提心已，即能攝受無惱害福。</div>

</div><div class='index'>卯二、隨難釋</div>
<div class='cBox'>
<div class='indent'>
<div class='index'>辰一、辨</div>
<div class='cBox'>
<div class='indent'>
<div class='index'>巳一、守護無害</div>
<div class='cBox'>
<div class='sutraLine'>由此菩薩成就如是無惱害福，得倍輪王護所守護；由得如是護所護故，若寢、若寤、若迷悶等，一切魍魎、藥叉、宅神、人非人等不能嬈害。</div>


</div><div class='index'>巳二、不感病苦</div>
<div class='cBox'>
<div class='sutraLine'>又此菩薩轉受餘生，由如是福所攝持故，少病、無病，不為長時重病所觸。</div>


</div><div class='index'>巳三、無不堪任</div>
<div class='cBox'>
<div class='sutraLine'>於諸眾生所作義利，能以身語勇猛而作。常為眾生宣說正法，身無極倦，念無忘失，心無勞損。</div>
</div><div class='index'>巳四、麤重輕微</div>
<div class='cBox'>
<div class='sutraLine'>菩薩本性住種性時，一切麤重性自微薄；既發心已，所有麤重轉復輕微。謂身麤重及心麤重。</div>


</div><div class='index'>巳五、呪句有驗</div>
<div class='cBox'>
<div class='sutraLine'>若餘眾生為欲息滅疾疫災橫，所用無驗呪句、明句，菩薩用之尚令有驗，何況驗者。</div>


</div><div class='index'>巳六、伏遣隨惑</div>
<div class='cBox'>
<div class='sutraLine'>成就增上柔和忍辱，能忍他惱，不惱於他；見他相惱，深生悲愍。</div>


<div class='sutraLine'>忿、嫉、諂等諸隨煩惱，皆能摧伏，令勢微薄；或暫現行，速能除遣。</div>

</div><div class='index'>巳七、現住安樂</div>
<div class='cBox'>
<div class='sutraLine'>隨所居止國土城邑，於中所有恐怖、鬥諍、饑饉過失，非人所作疾疫災橫，未起不起，設起尋滅。</div>

</div><div class='index'>巳八、厭苦生悲</div>
<div class='cBox'>
<div class='sutraLine'>又此最初發心菩薩，或於一時生極惡趣那落迦中，多分於此那落迦趣速得解脫。受小苦受，生大厭離；於彼受苦諸眾生等，起大悲心。</div>


</div></div>
</div>
<div class='index'>辰二、結</div>
<div class='cBox'>
<div class='sutraLine'>如是一切皆因攝受無惱害福。最初發心堅固菩薩，由能攝受無惱害福，便得領受如是等類眾多勝利。</div>
</div>
</div>
</div>
</div>
</div>
</div>
</div>
</div>
</div>
</div>
</div>
</div>



</div>

</body>
</html>
<!DOCTYPE html>
<html><head> <meta charset=UTF-8><title>能斷金剛般若波羅蜜多經</title>
<link rel="stylesheet" href="styles.css">
</head><body>
<div class='Q1'><div class='D1'><div class='in_index'>(甲一)序分</div>
</div><div class='D2'><div class='in_index'>(乙一)通序</div><div class='in_sutra'>【經】如是我聞。一時，薄伽梵在室羅筏，住誓多林給孤獨園，與大苾芻眾千二百五十人俱。</div><div class='in_commentary'>【纂釋】此文有五：(一)結集者為令生信，總顯己聞，故說「如是我聞」，謂我從佛處所聞如是也。(二)說者、聽者共相會遇，時分無別，總說「一時」。(三)化必有主；明佛是軟化之主，故標「薄伽梵」。梵語薄伽梵( B hag a v at)譯云世尊，義未備也。請具六德，能破四魔，名薄伽梵。六德者：.自在義，永不繫屬諸煩惱故。 .熾盛義，炎猛智火所燒煉故。 .端嚴義，具諸相好所莊嚴故。 .名稱義，一切殊勝功德圓滿，世人無不知故。 吉祥義，一切世間親近供養，咸稱讚故。 .尊重義，具一切德，常起方便利益安樂一切有情，無懈廢故。(六德見(佛地經論一))。四魔如下文釋。(四)化必有處：故言「在室羅筏，住逝多林給孤獨園。」室羅筏具云室羅筏悉底布羅 Uttarako ...Prasenajit..( Srv a stp u r a u r a)此云豐德城。此城之主即勝軍王( )也。城乃中印度北憍薩羅國( ︱ a l)之都城，國在殑伽河( G ag)北，城近今之尼泊爾國。為別於碗伽河南之南憍薩羅( D a ki︱ K o s a la)，故以城名標別。其南憍薩羅之都城無別名號，即以國名為名故。逝多( Je ta)者，此云戰勝，勝軍王太子之名也。給孤獨園者，謂須達多( Su datta)，義云給孤獨，或云善施，於太子處所買得建精舍以獻佛者也。今合標波，故雙舉之。(五)教所被機，謂「千二百五十人俱」。「與」者，及也。此千二百五十苾芻，皆已證無學果，勝過有學苾芻，故稱為「大」。梵語「苾芻( B hiku)」，具有五義：一、怖魔，創心出家，四魔怖故(四魔者：謂煩惱魔、五蘊、魔、死魔、及他化自在天子魔)。二、乞士，以乞自活，濟自他故。三、淨命，離五邪命(一、為利養故，而現希奇；二、為利養故，自說己德；三、為利養故，為人占相而稅吉凶；四、為利養故，高聲現威；五、為利養故，說於他處先所得利以動人心。)故。四、持戒性，威儀不缺故。五、破惡，修道獲果，斷煩惱故。僧伽( Sag ha)名「眾」，證理、事二法俱和故。千二百五十人者：佛初成道第一時中度憍陳如( K a uiny a)等五人，第二時度耶舍( Y a a s)等五十人，第三時度舍利子( S rip u tr a)等一百人，第四時度目犍連( M a u dg eyy a n a)等一百人，第五時度優樓頻螺迦葉( U u r u v ilv-k y ap a)等五百人，第六時度迦耶迦葉( G ay. -k yapa)等二百九十人，第七時度那提迦葉( N a diky ap a)等二百人，如是總有千二百五十人。此舉常隨徒眾也。准下亦有比丘尼等，今此略故也。然《阿含經》唯為發趣聲聞乘者說；般若教唯為發趣求大乘者說，故下經云「為大乘者說，為最上乘者說」也，《楞伽》、《深密》、《法華》、《涅槃》等，通為發趣一切乘(大乘、聲聞乘、獨覺乘及人、天乘)者說，謂說有為、無為是有，我及我所為空故。今列舉聲聞眾者，即是為令發趣求大乘故。菩薩已發趣，此略不標。義淨譯本，於此文後有「及大菩薩眾」一語，疑所據者為後起之本也。</div>
</div><div class='D3'><div class='in_index'>(乙二)別序</div><div class='in_sutra'>【經】爾時世尊，於日初分，整理常服，執持衣鉢，入室羅筏大城乞食。時薄伽梵於其城中行乞食已，出還本處；飯食訖，收衣鉢，洗足已，於食後時，敷如常座，結跏趺坐，端身正願，住對面念。</div><div class='in_commentary'>【纂釋】本段經文有九層次：(一)明化主，謂「世尊」。(二)辨化時，謂「日初分」。(三)彰衣服，謂「整理常服」。(四)顯器物，謂「執持衣缽」。(五)陳化地，謂「入室羅筏大城」。(八)明求膳，謂「乞食」。(七)敘攝化，謂「於其城中行乞食已，出還本處」。(八)顯濯足，請「飯食訖，收衣 ，洗足已」。(九)陳安座，謂「於食後時，敷如常座」等。「日初分」者：古代印度人分一日一夜為六分，畫三而夜三。今言日初分，乃中午之前，仍在晨朝時也。「整理常服」者：出家人所著衣有三種，謂僧伽梨( )、鬱多羅僧( )及安陀會( A a n ta r -v )。此中僧伽梨，譯言眾聚時衣，入王城、聚落時著之；鬱多羅僧，譯言上衣，在襯衣之上者也，處眾說法時著之；安陀會，譯言中著衣，襯體衣也。今欲入城，即顯著初衣也。「鉢」，SaghUttarsagasa P tra 梵語具云多羅( .)，此方人簡省下一音節也，譯為應量器，不大不小，應自所食量，及外所施量故。「如常座」者，先所設之座也(勘淨譯)。「瑞身正願」者，端直其身，意不敵動也。「住對面念」者，對是對向義，觀矚義；謂繫其念於面之前也。</div>
</div></div><div class='Q2'><div class='D4'><div class='in_index'>(甲二)正說分<span class='subIndex'>分二：(乙一)初周說教修行分二，(乙二)第二周說除增上慢分二。</span></div>
</div><div class='D5'><div class='in_index'>(乙一)初周說教修行<span class='subIndex'>分二：(丙一)當宗請說分四，(丙二)廣釋敬疑分三。</span></div>
</div><div class='D6'><div class='in_index'>(丙一)當宗請說<span class='subIndex'>分四：(丁一)善現讚請分二，(丁二)世尊許說，(丁三)善現希聞，(丁四)隨問別答分三。</span></div>
</div><div class='D7'><div class='in_index'>(丁一)善現讚請<span class='subIndex'>分二：(戊一)讚歎，(戊二)陳請</span></div>
</div><div class='D8'><div class='in_index'>(戊一)讚歎</div><div class='in_sutra'>【經】時諸苾芻來詣佛所，到已頂禮世尊雙足，右遶三匝，退坐一面。具壽善現亦於如是眾會中坐。爾時眾中具壽善現從座而起，偏袒一肩，右膝著地，合掌恭敬而白佛言：「希有世尊，乃至如來、應、正等覺，能以最勝攝受，攝受諸菩薩摩訶薩；乃至如來、應、正等覺，能以最勝付囑，付囑諸菩薩摩訶薩。」</div><div class='in_commentary'>【纂釋】「具壽」者：壽謂壽命，有其二種：一者、智慧之延續，稱為慧命；二者、色身之持久，稱為長命。前者是聖哲之所重，後者乃世俗之可愛。舊譯諸經，或依前義，譯為慧命，如魏譯是；或為淨命，如陳譯是。或依後義，譯為長老，如秦譯是。或欲具二義而未善巧，譯為命者，如隋譯是。今奘師新譯，顯雙具二，故云具壽也。「善現」者，乃世尊弟子之名，諸弟子中解空第一者也。「偏袒一肩，右膝著地，合掌恭敬」者，敘善現於世尊前虔恭敬禮；袒其右邊一眉，以示坦誡；右膝著地，以示降伏我慢。彼方彼時之習俗，以右為吉祥故也。合掌，表示聽者之心與法冥合。恭敬，表尊崇也。「希有世尊，乃至如來、應、正等覺」者：諸佛出世，懸遠難遇，故言「希有」。「乃至」者，表中間省略之詞。「如來」、「應」、「正等覺」，皆佛之德號；語如其義，來成正覺，故名如來；應受人天供養，故名為應；如其勝義覺知諸法，名正等覺(參考(瑜伽論)，二十八)。「攝受」者：謂攝護之，使受益也。此對巳成熟菩薩說。如何令彼已熟菩薩獲利益耶？謂一、令得自利，能洽二障，增長善法故；二、令有能力轉教同修行者，成利他德故(利他者亦兼自利故，德行成就亦是利益故)。「付囑」者：將小付大，囑大化小也。此對未成熟菩薩說，謂有雖已發心，根猶末熟者││此有二種，一者、未有功德，二者、曾來雖有功德而已退失││則以付授已成熟菩薩，囑其教導，於未得者令得，於已退者令其進修也。言「菩薩」者，乃「菩提薩埵」( Bodhisattva)之略語，義為「覺有情」，謂決定能得正覺，為救度眾生故而不逃避生死，不急求涅槃之人也。</div>
</div><div class='D9'><div class='in_index'>(戊二)陳請</div><div class='in_sutra'>【經】「世尊，諸有發趣菩薩乘者，應云何住？云何修行？云何攝伏其心？」作是語已。</div><div class='in_commentary'>【纂釋】「發趣」者，發心趣往也。「菩薩乘」者，即是大乘，趣大乘者，首重發心，故秦譯本不言「發趣菩薩乘」而言「發阿耨多羅三藐三菩提心」也。「云何住」者，問發趣之前應如何立定決心，趣向所求之目標。住者立也。「云何修行」者，問：既發趣已當如何修行也。修行有多方面，今此經中則唯論修行般若波羅蜜多，以般若行於諸行中最為殊勝也。「云何攝伏其心」者，問：既修行已當如何控御其心，降伏煩惱。言「攝伏」是控御降伏義。</div>
</div><div class='D10'><div class='in_index'>(丁二)世尊許說</div><div class='in_sutra'>【經】爾時世尊告具壽善現曰：「善哉！善哉！善現！如是，如是，如汝所說。乃至如來、應、正等覺能以最勝攝受，攝受諸菩薩摩訶薩；乃至如來、應、正等覺能以最勝付囑，付囑諸菩薩摩訶薩。是故，善現！汝應諦聽，極善作意！吾當為汝分別解說，諸有發趣菩薩乘者，應如是住，如是修行，如是攝伏其心。」</div><div class='in_commentary'>【纂釋】於中有三：一、讚歎，二、印可，三、許說。讚歎者，謂「善哉！善哉！」善現之問，意極深廣，故重歎「善哉」也。印可者，謂「如是如是」等，印述其言，可其當理也。許說者，謂「汝應諦聽」等，許為宣說也。「諦」，審也。令其諦審而聽，故曰「諦聽」。</div>
</div><div class='D11'><div class='in_index'>(丁三)善現希聞</div><div class='in_sutra'>【經】具壽善現白佛言：「如是，世尊，願樂欲聞。」</div><div class='in_commentary'>【纂釋】「如是」者，敬諸之詞。如世尊之命而敬諸之也。</div>
</div><div class='D12'><div class='in_index'>(丁四)隨問別答<span class='subIndex'>分三：(戊一)答云何住分四，(戊二)答云何修行，(戊三)答云何攝伏其心分二。</span></div>
</div><div class='D13'><div class='in_index'>(戊一)答云何住<span class='subIndex'>分四：(己一)明廣大心，(己二)明最勝心，(己三)明至極心，(己四)明無顛倒心。</span></div>
</div><div class='D14'><div class='in_index'>(己一)明廣大心</div><div class='in_sutra'>【經】佛言：「善現！諸有發趣菩薩乘者，應當發起如是之心：『所有諸有情，有情攝所攝，若卵生、若胎生、若濕生、若化生，若有色、若無色，若有想、若無想，若非有想、非無想，乃至有情界施設所施設，如是一切。</div><div class='in_commentary'>【纂釋】發趣菩薩乘者所發之心，應具四種利益意樂(言意樂者，以信、欲、勝解三法為體)：一者、廣大利益意樂，二者、最勝利益意樂，三者、至極利益意樂，四者，無顛倒利益意樂。若所發心具此意樂，則能住於大乘中也。今明廣大心，即具廣大利益意樂之心。廣大心者：謂世界無盡，眾生無盡；如是無邊世界之眾生，我無始來於彼起之十惡；今發心已，於此求生皆應濟拔攝受；緣廣大無邊眾生而發心，故名廣大心也。「有情攝所攝」者：「有情攝」即有情界，以有情界一名(假名)總攝一切諸有情故。後一「攝」字是動詞，作包攝解。意謂有情界一名所包攝之種種有情也。「若」者，不定之詞，猶「或」也。佛家常以三種標準將一切眾生加以分類：一以個體產生之情況為標準，分卵生(如雞、鶴等)、胎生(如人、生等)、濕生(如一類毘蟲等，在濕氣或水中生)、化生(五根、四肢生時頓具，不由漸長。如中有及諸天等)四種。二以物質身體之有無為標準，分為有色(有物質身體，包括欲界、色界所有眾生)及無色(無色界眾生)二種。三以粗顯的想心所之有無為標準，分為有想(除非想非非想處天眾生及無想天聚生外，餘一切眾生)，無想(無想天的眾生)、非有想非無想(非如有地有粗動之想，亦非如無想天之都無有想)三種。「有情界施設所施設」者，謂「有情界」一名所指之一切，意即盡諸世界所有有情也。「施設」者，安立言說以詮表事物也。</div>
</div><div class='D15'><div class='in_index'>(己二)明最勝心</div><div class='in_sutra'>【經】「我當皆令於無餘依妙涅槃界而般涅槃。</div><div class='in_commentary'>【纂釋】此明最勝心，即具最勝利益意樂之心。言最勝者：自性清淨，苦因盡，苦果亦盡，名為無餘涅槃；如是涅槃，超過世間一切諸法：我今欲令無邊有情皆證得之，故名最勝也。涅槃有四：一、自性清淨涅槃，謂諸法寶體(即是真如，在纏名如來藏)性本寂靜，一切有情本然具有，不假他求，凡夫與聖人都無所異者也。二、有餘依涅槃，謂能生苦身之因已盡，尚餘有苦的所依身耒盡，異熟身猶在也。三、無餘依涅槃，謂生死因盡，所餘亦滅也。此二涅槃，三乘具有，而非凡夫。四、無住處涅槃，謂由大悲故，不住涅槃，由般若故，不住生死。雖生死、涅槃兩俱不住，而有大悲、大智，盡未來際作諸功德也。此涅槃唯大乘獨有，非二乘之所得共也。復言「界」者：界是持義，謂涅槃能持苦不生義故(此通就四涅槃說)，能持身、眼等運動用義故(此就自性及有餘依二涅槃說)，能持無漏功德義故(此就無住涅槃說)。問：何故不直云涅槃，而言無餘依涅槃耶？答：若如是，便與世尊所說初靜慮等方便涅槃相濫故，謂初靜慮等涅槃是世間離欲，但是士用果，今言離繫果故。問：何故不說無住涅槃耶？答：為顯三乘共通故。無住涅槃唯佛獨有，是故不說。問：經云：「所有諸有情……我當皆令於無餘依妙涅槃界而般涅槃」，是則一切有情並離生死，唯有涅槃實體，恆常不變，宇宙猶如頑物，了無生意矣；又此時有體無用，如何可通？答：無餘涅槃，非有體無用。只是有漏苦因、苦果永盡，名曰無餘耳；非無悲、智等淨用流行。非一有情入涅槃已便成無有也。故《金剛般若不壞假名論》上云：「無餘涅槃者，何義？謂了諸法無生性空，永息一切有患諸蘊，資用無邊，希有功德清淨色相圓滿莊嚴，廣利群生，妙業無盡。」是則入無餘者，豈無生命耶！問：若爾，無餘依涅槃與無住涅槃何別？答：有二義應知：一者、無餘依就體邊言，以體賅用：無住就用邊言，即用以顯體，用當而體自現也。二者、二乘人與大乘人所證之聖槃，體無有異，用有大小麤妙之殊；二乘人悲、智小，功德劣，故不得從大用邊說其有無住之德也。</div>
</div><div class='D16'><div class='in_index'>(己三)明至極心</div><div class='in_sutra'>【經】「雖度如是無量有情令滅度已，而無有情得滅度者。何以故？善現！若諸菩薩摩訶薩有情想轉，不應說名菩薩摩訶薩。</div><div class='in_commentary'>【纂釋】此明至極心，即具至極利益意樂之心。言「至極」者，是常常時絕不捨離之意。謂菩薩於一切有情，悉皆攝同己體，由斯度他即度己，無己身外之有情。若作己身外別有有情之想，而不視他同己者，即不應名菩薩。反之，若能攝他悉為己體，即能至極不捨，是故名為至極意樂也。準是義也，則有一有情未涅槃者，菩薩必不取涅槃也。言「滅度」者，涅槃之異名。「轉」者，起也。</div>
</div><div class='D17'><div class='in_index'>(己四)明無顛倒心</div><div class='in_sutra'>【經】「所以者何？善現！若諸菩薩摩訶薩，不應說言有情想轉。如是命者想、士夫想、補特伽羅想、意生想、摩納婆想、作者想、受者想轉，當知亦爾。何以故？善現！無有少法名為發趣菩薩乘者。</div><div class='in_commentary'>【纂釋】此明不顛倒心，即具不顛倒利益意樂之心。前云攝他有情悉同己體，而不作己外有情之想；然則彼受化度之有情體豈無有耶？又能發趣之菩薩豈非有耶？答曰：皆無實自體也。謂能發趣之菩薩及所化度之有情，皆是五蘊合成之假體，非一、非常；若執為一、常之實體，便是顛倒之見，不名菩薩。何以故？佛說愚夫異生為四顛倒之所顛倒：一、於無常計常倒，二、於苦計樂倒，三、於無我計我倒，四、於不淨計淨倒。今於五蘊和合之假體而起一、常之實我想，是即於無我計我，故是顛倒也(見《大毘婆沙論》二Ｏ四卷)。是故發趣菩薩乘者，應住無顛倒心。為顯斯義，故有此文來也。「有情」者：梵言薩埵( Sattva)，舊譯眾生，新譯有情，五蘊和合相續之假體，而有情(愛)、識(了別力)者也；略當今人所謂動物也(「略當」之言，顯非全等，讀者留意)。有情之體相，由多法合成，故非一；生滅相續，故非常。愚者不了，執此假體以為實有(即執為一的常的各別我薏)，而起我見。此所執之我有種種名，或名有情，義如前釋。或名「命者」，身、心相續，名之為命；者是主義；有命之主，名為命者。或名「士夫」：梵語補盧沙( Purusa)，或譯為人，或譯丈夫，今譯士夫，謂其有士夫之能力也。或名「補特伽羅(趣或更求趣，謂數敷往來於諸趣也。或名「意生」：讀從意生故，是意種類故。或Pudgala)」：舊譯眾生或人；新譯為數取名「摩納婆( M.navaka)」，譯言儒童，或年少者。然有一類信奉毘紐天之外道，執人身中有勝妙之我，名摩納婆，故或又譯為勝我也。或名「作者」：梵語迦羅哆喇( )或迦蘭那( K r a ka )之譯名；一類外道所執人身中能作事業之我也。或名「受者」，一類外道所執能受業報之我也。「想」謂分別心(此依《贊述》解想字。亦可解為與實我執相應之想)。「有情思」者：謂執實有有情之心(或與有情執相應之想)。下文諸想字應準此釋。「轉」是起義。若起有情等執，即是我見末除，妄想以之更長，故是顛倒。既無此等執，故名無顛倒心也。「無有少法名為發趣菩薩乘」者：既無實有情等，又安有少許實法能發趣耶？然此所謂無者，有二義：一、謂但破斥一、常之實有情等，不謂非一、非常之假體亦無故；二、證真如時，不見有有情等故。</div>
</div><div class='D18'><div class='in_index'>(戊二)答云何修行</div><div class='in_sutra'>【經】「復次，善現！菩薩摩訶薩不住於事應行布施，都無所住應行布施，不住於色應行布施，不住聲、香、味、觸、法應行布施。</div><div class='in_commentary'>【纂釋】自此以下，答第二問，云何修行也。波羅蜜多有六，獨舉一布施者，有二義：一、六波羅蜜多中，從淺至深，從粗至細，從易至難，皆以施為先故，標一施度以例其餘也。二、體相寬，通攝六故。謂施度有三：一者、財施，令受施者資生不乏故；二者、無畏施，令於離苦得樂等無怖畏故；三者、法施，隨機應病為說法故。於中財施攝一，謂施度(狹義的)。無畏攝二，謂戒、忍；於已作主惡業或怨讎處不生怖畏故，攝忍；於未作之惡業或無怨讎處不生怖畏故，攝戒。法施攝三，謂進、定、慧；正說法時不疲倦故，攝進；觀知機故，攝定；明簡擇故，攝慧。由如是二義故，唯標施度為代表也。復有餘釋，嫌煩不取。言「不住」者：謂除內分別心(能計之心)，於外不著相也。「不住於事應行布施」者，謂應不著於事物而行施也；謂行施時不著於自身所施物、受施者乃至一切所希求之事物，但為菩提也。又於世俗中言但為菩提，於勝義中亦無菩提可為也。「都無所住應行布施」者，謂應不著報恩而行布施；報恩之行，事有多途，都不期望也。「不住於色」等者，謂應不著果報即不求錢財、奴婢等外增上果，而行施也。問：何須如是行不住施耶？答：若顧自身，則不行施；為令起心速行施故，須不著自身也。若望報恩及悕果報，便不為菩提，但為餘事而行惠施；故於此二亦不應著也。</div>
</div><div class='D19'><div class='in_index'>(戊三)答云何攝伏其心<span class='subIndex'>分二：(己一)正答前問，(己二)釋疑分四。</span></div>
</div><div class='D20'><div class='in_index'>(己一)正答前問</div><div class='in_sutra'>【經】「善現！如是菩薩摩訶薩，如不住相、想應行布施。</div><div class='in_commentary'>【纂釋】「如不住相、想」之「如」字是介詞，契稱、依照之義。「住」字原意為安住，今引申為著。執著之著(參考陳譯)。「相想」一字有二解。一云：「相」者，所著之境相；「想」者，分別心；不住相想謂外不著相，內不起分別心。「相、想」二字是相違釋。二云：「相」是所著境相，「想」者分別心；所著境相之想，名為「相想」，是依主釋。雖有二釋，後釋為勝(今人 Edward Conze 譯現存梵本譯為「 The notion of sign」是也)。謂菩薩不見有實受施者，實能施者，實所施物故，而熾然行施也。若見空而不施，即是空執，若但施而不見空，便是有病。要見空而且施，方貫中道，得成波羅蜜多也。</div>
</div><div class='D21'><div class='in_index'>(己二)釋疑<span class='subIndex'>分四：(庚一)法說，(庚二)喻說，(庚三)合說，(庚四)勸信。</span></div>
</div><div class='D22'><div class='in_index'>(庚一)法說</div><div class='in_sutra'>【經】「何以故？善現！若菩薩摩訶薩都無所住而行布施，其福德聚不可取量。</div><div class='in_commentary'>【纂釋】謂有疑曰：若離三事之相狀(即不住受施者、能施者、所施物二事之相)而行施者，如何能獲行施所成福德利益耶？世尊為釋此疑，故答云：若無所住而行布施，其福最多也。「何以故」者：佛語善現云，我何以故教令行無住相施耶？謂若住相施者，是順世間施，可破壞故，可毀壞故；得世間果，不堅住故；是可取量。不住相施者，順出世間，不可破壞；當得出世菩提果故，資用無邊，妙業無盡，算數所不能量也。又住相施者，有其分限，是有拘礙；不住相施者，無其分限，無有拘礙；故不住相施得福最多，不可以數量計多少也。言「取量」者：量度其分量也，猶云獲知其大小、多寡之分量計算也。問：何故前答云何修行不說福德多，而於答云何攝伏其心下始明福德多耶？答：為顯不著相想方能行不住施也。(見《頌釋》)</div>
</div><div class='D23'><div class='in_index'>(庚二)喻說</div><div class='in_sutra'>【經】佛告善現：「於汝意云何？東方虛空可取量不？」善現答言：「不也，世尊。」「善現！如是南、西、北方四維上下，周遍十方一切世界虛空可取量不？」善現答言：「不也，世尊。」</div><div class='in_commentary'>【纂釋】此中初舉東方虛空，次舉餘九方，皆初佛問，次善現順佛意而答也。此意若山、何、大地、日、月等事物，皆有大小分限，喻住相布施；唯有虛空無其大小分量限礙，故以喻不住相施也。謂十方虛空皆無邊限，不可算量，同於不住相施，福多無限，不可計量也。依世親意，於其事物有種種不同，謂若男、若女、若好、若惡、若此、若彼等，皆由住相行施等，故有差別眾多分量；若心契無差別理而行施者，福無限礙，當來成佛，其福遍滿，無此、彼，自、他差別也。無差別理者，謂空無我理也；吾遍一切，如虛空故。</div>
</div><div class='D24'><div class='in_index'>(庚三)合說</div><div class='in_sutra'>【經】佛言：「善現！如是，如是，若菩薩摩訶薩都無所住而行布施，其福德聚不可取量，亦復如是。</div><div class='in_commentary'></div>
</div><div class='D25'><div class='in_index'>(庚四)勸信</div><div class='in_sutra'>【經】「善現！菩薩如是不住相想應行布施。」</div><div class='in_commentary'>【纂釋】勸如佛所教之不住相想而行施，福定赧邊，不久當成廣大果也。言「相想」者，「相」謂計所執之相，「想」謂能計之心。有相之想名為相想，有財釋，或相之想故，名為相想，依主釋。</div>
</div></div><div class='Q3'><div class='D26'><div class='in_index'>(丙二)廣釋敬疑<span class='subIndex'>分三：(丁一)第一校量分四，(丁二)第二、第三校量分二，(丁三)第四校量分二。</span></div>
</div><div class='D27'><div class='in_index'>(丁一)第一校量<span class='subIndex'>分四：(戊一)釋不住相因得有相果之疑分二，(戊二)釋無相因果眾生難信之疑分二，(戊三)釋於無相果所生之疑分二，(戊四)正校量分三。</span></div>
</div><div class='D28'><div class='in_index'>(戊一)釋不住相因得有相果之疑<span class='subIndex'>分二：(己一)世尊設問，(己二)善現順佛意答，(己三)佛重印成。</span></div>
</div><div class='D29'><div class='in_index'>(己一)世尊設問</div><div class='in_sutra'>【經】佛告善現：「於汝意云何？可以諸相具足觀如來不？」</div><div class='in_commentary'>【纂釋】從是已後，第一周說中所有經文，皆為除遣後後疑惑而說也。此中有四校量：第一校量者，謂以三千大千世界七寶布施，不如受持四句伽陀。第二校量者，謂如一殑伽河沙，一一沙數復是一殑伽河，如是殑伽河一一沙數是一世界，於爾所世界中皆置七寶滿，而以布施，不如受持四句伽陀等也。此二以外財施校量也。第三校量者，謂以殑伽河沙等自體(身命)布施，不如受持四句伽陀。第四校量者，謂於此法門能正修行，非長時捨身布施之所能及。此二以內財施校量也。於四校量中，第二、第三合為一文，故總為三段。就初校量之中，文有四：初三釋疑，後一正校量。前三之中，初、釋不住相因得有相果之疑，次、釋無相因果貪生難信之疑，後、釋於無相果所生之疑。就初、釋於不住相因得有相果之疑中，文復分三：初、世尊設問，次、善現順佛意答，後、佛重印成。此初也。此有疑曰：若不住相想而行施者，何故當來成佛時，其佛身中諸勝妙相皆具足(如是三十二相等)耶？意謂修不住相因而得有諸勝相之果，因果不類，於理不順也。祇因以相為佛，故有此疑(按：此為全經二十七疑中之第一疑)。為釋此疑，故佛就其疑因而設間云：「可以諸相具足觀如來不？」蓋具諸勝相之身，乃佛權宜應物之化身，有三相遷異││三相者，佛成道之前名為生相，成道已後說法度人名住、異相，入涅槃時名滅相；許住相與異相同時，故合說之││是有為法，因緣所生，虛假不實，故非真佛。佛自性身(法身)，體即真如，是無為法，不藉因緣造作而生，無三相遷異，亦無諸勝妙相，有為無為異體，故不應以諸相具足取也。言「諸相具足」者，謂具有一切勝妙之形貌，如具三十二相等。</div>
</div><div class='D30'><div class='in_index'>(己二)善現順佛意答</div><div class='in_sutra'>【經】善現答言：「不也，世尊，不應以諸相具足觀於如來。何以故？如來說諸相具足，即非諸相具足。」說是語已。</div><div class='in_commentary'>【纂釋】「諸相具足，即非諸相具足」者：謂勝相具足之身，有三相遷異，而自性身(法身)無三相遷異，亦無此勝相。故所說諸相具足，乃假身之勝相具足，非自性身(法身)之諸相具足也。</div>
</div><div class='D31'><div class='in_index'>(己三)佛重印成</div><div class='in_sutra'>【經】佛復告具壽善現言：「善現！乃至諸相具足皆是虛妄；乃至非相具足，皆非虛妄，如是以相非相應觀如來。」說是語已。</div><div class='in_commentary'>【纂釋】「乃至諸相具足，皆是虛妄」者：「虛妄」乃真實之對稱，有其三種：一者、真如法身無生滅故，名為真實；諸有為法名為虛妄；即此中所說也。二者、諸無漏法名為真實，諸有漏法皆名虛妄；故《辨中邊論》云：三界虛妄心、心所也。三者、依他、圓成名為真實，遍計所執名為虛妄；故下文云「我相即是非相」，乃至云「離一切諸相即名諸佛」也。前一虛妄，祇言其不實，不含毀責之意；後二虛妄，則兼含毀責之意。今言虛妄，既取前一義，則無漏有為法亦名虛妄也。凡彼勝相具足之法，乃至勝相具足之假佛身，皆有二相遷異，皆是虛妄不實之有為法也。「乃至非相具足，皆非虛妄」者：謂彼無相之法，乃至勝相亦不具足之佛自性身(法身)，則無二相遷異，即利虛妄不實之有為法也。「相非相」者：上一「相」字謂勝相；「非相」謂非自性身(法身)所具之相，以自性身(法身)無相故也。</div>
</div></div><div class='Q4'><div class='D32'><div class='in_index'>(戊二)釋無相因果眾生難信之疑<span class='subIndex'>分二：(己一)善現問，(己二)佛答分二。</span></div>
</div><div class='D33'><div class='in_index'>(己一)善現問</div><div class='in_sutra'>【經】具壽善現復白佛言：「世尊，頗有有情，於當來世後時後分，後五百歲，正法將滅時分轉時，聞說如是色經典句，生實想不？」</div><div class='in_commentary'>【纂釋】此釋無相因果鬼生難信之疑也(按：此為全經二十七疑中之第二疑)。上文說修無住因得無相果，是則因既甚深，果亦甚深；佛滅度後正法將滅時諸有情，及佛在世時諸惡有情，不於此理起真實想(不信此為真實道理)；世尊豈不成空說耶？為釋此疑，故佛答云：彼時當有具足三德之菩薩，由昔曾積集善根故，於如是經典，生淨信心，以此為真實，亦不空說也。言三德者，謂一、具戒，於先佛所，恭敬承事，奉持戒律故；二、具德，已於先世積集福德故；三、具慧，離空、有執證二空理故。今此文中，初、問，後、答。此初也。「後時後分，後五百歲」等者：謂釋尊滅後，正法五百年，像法一千年，末法一萬年。然法有三種：謂一、效法，二、行法，三、證法。於中正法住時三種皆有；像法住時但有教、行而無證法││像似於正法時，故名像也；於末法時，唯有救法而無行、證，設有持戒修行者，多為名聞利養故。今言「後」者，是泛指之詞。「正法將滅時分」者，謂佛滅後第五百年末，第六百年初時。「轉」是起義，開始也。「如是色經典句」者，謂具有如是特色(般若)之經典語句也。「生實想」者：生起真實之想，即於此經所說之道理生實信也。</div>
</div><div class='D34'><div class='in_index'>(己二)佛答<span class='subIndex'>分二：(庚一)明後世有具戒德慧之菩薩能信此經，(庚二)明其能信之所以分二。</span></div>
</div><div class='D35'><div class='in_index'>(庚一)明後世有具戒德慧之菩薩能信此經</div><div class='in_sutra'>【經】佛告善現：「勿作是說：『頗有有情於當來世，後時後分，後五百歲，正法將滅時分轉時，聞說如是色經典句生實想不？』然復善現！有菩薩摩訶薩，於當來世，後時後分，後五百歲，正法將滅時分轉時，具足尸羅，具德、具慧。」</div><div class='in_commentary'>【纂釋】答中，先明後世有具三德之菩薩能信此經，次明其能信之所以。此初也。「勿作是說」者：佛語善現，汝莫言彼等不生實想，亦有生實想者故。「具德」者，具福德也。</div>
</div><div class='D36'><div class='in_index'>(庚二)明其能信之所以<span class='subIndex'>分二：(辛一)明其歷逢善友積集信因，(辛二)明其善友所攝成就信德分二。</span></div>
</div><div class='D37'><div class='in_index'>(辛一)明其歷逢善友積集信因</div><div class='in_sutra'>【經】「復次，善現！彼菩薩摩訶薩非於一佛所承事供養，非於一佛所種諸善根；然復善現！彼菩薩摩訶薩，於其非一百千佛所承事供養，於其非一百千佛所種諸善根，乃能聞說如是色經典句，當得一淨信心。</div><div class='in_commentary'>【纂釋】文意謂：若有於此經句生一念淨信心者，尚曾供養無量(非一百千)諸佛，種諸善根，況起多念，乃至聽、聞、受、持等者！其所曾事諸佛，所集善根，當更多也。若於此經生實想者，曾事諸佛，曾集善根，又更多也。何以故？謂雖於此生一淨信，熏習在身，當來成熟，能破無量廣大生死故也。</div>
</div><div class='D38'><div class='in_index'>(辛二)明其善友所攝成就信德<span class='subIndex'>分二：(壬一)明攝受得福，(壬二)明攝受得福所以分二。</span></div>
</div><div class='D39'><div class='in_index'>(壬一)明攝受得福</div><div class='in_sutra'>【經】「善現！如來以其佛智悉已知彼，如來以其佛眼悉已見彼。善現！如來悉已覺彼一切有情，當生無量無數福聚，當攝無量無數福聚。</div><div class='in_commentary'>【纂釋】佛智悉知者，謂非由肉眼見；以智知故。佛眼悉見者，謂非由比量知；皆現量見故。謂諸菩薩由善友攝受所得福聚，如來悉以佛智現量知之也。「生」謂初生起，「攝」謂久熏修：「生」謂福正起時，「攝」謂彼滅時攝植種子也。</div>
</div><div class='D40'><div class='in_index'>(壬二)明攝受得福所以<span class='subIndex'>分二：(癸一)以無我想故得，(癸二)以無法想故得分二。</span></div>
</div><div class='D41'><div class='in_index'>(癸一)以無我想故得</div><div class='in_sutra'>【經】「何以故？善現！彼菩薩摩訶薩，無我想轉，無有情想，無命者想，無士夫想，無補特伽羅想，無意生想，無摩納婆想，無作者想，無受者想轉。</div><div class='in_commentary'>【纂釋】意云：後五百歲時有具慧菩薩，了達身之生起、衰滅本非我有；又了怨、親、是、非之類，由自心生，都無定實；既蒙菩友攝受，得聞人、法二空之道理，復積持戒等福，所以如來佛智知，佛眼見也。「我」者，(形容詞，謂獨立而不可分割也)、常(形容詞，謂固存不變也)之主宰也。「我」字總指外道諸宗所執種種不同之我體。「有情」、「命者」等是彼諸宗所執我體之別名。「想」者，分別心也(分別猶云執著。與此分別心相應之想心所力強，故以想名之)。上來諸想，唯是妄情計執，今能斷之，故云無我想等。又諸外道所執之我，名目雖多，然大別之略有四種：一者、於五蘊合成假體，總執為我，或別緣一蘊執以為我(餘蘊為我所)，是名我想。二者、信身從過去至現在相續而住，作有情想(有情苧石薩墦，有「相續」之義)。三者、見現世一期生命連續不斷，作命者想。四者、信生命謝後，未來復生於諸趣中，作補特伽羅想。所餘名目，隨其所應皆配屬於四種之中，故別譯本及無著頌皆唯四種也。</div>
</div><div class='D42'><div class='in_index'>(癸二)以無法想故得<span class='subIndex'>分二：(子一)正明無法想分二，(子二)結成如筏喻。</span></div>
</div><div class='D43'><div class='in_index'>(子一)正明無法想<span class='subIndex'>分二：(丑一)明無四種法想分二，(丑二)明無依言離言想。</span></div>
</div><div class='D44'><div class='in_index'>(丑一)明無四種法想<span class='subIndex'>分二：(實一)標，(實二)釋。</span></div>
</div><div class='D45'><div class='in_index'>(寅一)標</div><div class='in_sutra'>【經】「善現！彼菩薩摩訶薩無法想轉，無非法想轉，無想轉，亦無非想轉。</div><div class='in_commentary'>【纂釋】「無法想轉」者：凡情妄執能取、所取之法為實有自性，名為法想；智者了達實能取、所取之法皆非實有，實法之想不生，故云「無法想轉」，無其執法為實之想故。一轉」是生起義。「無非法想轉」者：實能取、所取之法雖無，而空性(圓成實性)非無。愚者妄撥空性為無，名「非法想」。智者了此空性非無，故無非法想轉；無其執一切法為空之想故。「無想轉」者：謂二無我所顯之理(空性。空性無形，不宜稱之為物，故強名之為理，非道理之理)，在世俗中是實有，在勝義中不可宣說為有、為無。諸小菩薩乍謂可說，名之為「想」；聖者了之為不可說，故云「無想」轉也。「無非想轉」者：以於離言之處強施言詞而指示故(如以指指月，指雖非月，然智者得因指而見月也)。謂愚者既聞不可說故，便謂有言皆非，智人達之，故依言詞而說，然不執著，故「無非想轉」也。</div>
</div><div class='D46'><div class='in_index'>(寅二)釋</div><div class='in_sutra'>【經】「所以者何？善現！若菩薩摩訶薩有法想轉，彼即應有我執、有情執、命者執、補特伽羅等執；若有非法想轉，彼亦應有我執、有情執、命者執、補特伽羅等執。</div><div class='in_commentary'>【纂釋】此釋也。謂佛滅後後五百歲正法將滅時分轉時，諸異生等若執法為實有，便亦執著我、有情等；若執空性(圓成)為無，便亦執著我、有情等。唯有具慧菩薩，雙無二執，能契中道；故前云「無法想，亦無非法想」等者，離二執也。本段經文，意顯若有法執，我執便隨逐。「有法想轉」者，執有也。「有非法想轉」者，執空也。此經意說，於彼惡世，諸異生等雖修正行而起善心，若起法執執有、空時(執空亦是法執)，由我執種子尚未斷故，必有我執隨之而起。設於此時，法執心中無現行我執，亦為我執種子隨逐，後必現起，亦得名為有我執也。雖二乘聖者獨起法執而我執已斷，然此中不依彼聖者說，以彼末法時期無故，故知經意唯依惡時異生等說也。(見基師《金剛般若論會釋》上。)凡夫有分別想起，即是分別法執；有法執現行故，煩惱障種子亦隨起現行；我執等屬煩惱障也。</div>
</div><div class='D47'><div class='in_index'>(丑二)明無依言離言想</div><div class='in_sutra'>【經】「何以故？善現！不應取法，不應取非法。</div><div class='in_commentary'>【纂釋】「不應取法」者，不應如言所說執以為定實之法。「不應取非法」者，謂不應執為非法(如執有言皆非)；以說者隨順勝義智而正說，聞者亦必因此正說之言而悟真故。「取」是執義。</div>
</div><div class='D48'><div class='in_index'>(子二)結成如筏喻</div><div class='in_sutra'>【經】「是故如來密意而說筏喻法門：『諸有智者，法尚應斷，何況非法！』」</div><div class='in_commentary'>【纂釋】「法」謂言教。聖者言教於證真如有隨順用，故欲證真，必須賴之；如未達岸必憑其筏。既得證已，即不假言；如既列岸應捨其筏也。此中言「密意」者：謂意有隱密，作適當之保留而末完全說出也。於同一法，有時應取，有時應捨，猶於一筏有其取捨；今不明說，唯言應捨，故名密意也。</div>
</div></div><div class='Q5'><div class='D49'><div class='in_index'>(戊三)釋於無相果所生之疑<span class='subIndex'>分二：(己一)佛問，(己二)善現答分二。</span></div>
</div><div class='D50'><div class='in_index'>(己一)佛問</div><div class='in_sutra'>【經】佛復告具壽善現言：「善現！於汝意云何？頗有少法，如來、應、正等覺證得阿耨多羅三藐三菩提耶？頗有少法，如來、應、正等覺是所說耶？」</div><div class='in_commentary'>【纂釋】此破第三疑也(按：此為全經二十七疑中之第三疑)。謂有疑問：上言不住相因還得無相果；若如是者，何故世尊於道場成正覺，說法度人，雙林入滅等耶？此等即是有相之果，豈彼非修不住相因耶？為釋此疑，故有此文也。於中，初、佛問，後、善現答。此初也。佛有三種：一、自性身佛(法身佛)，謂真如；二、受用身佛(報身佛)，謂證真如之妙智；三、化身佛，語應物現形之權跡。佛自性身，菩薩所不測；受用身實智，二乘所不知：釋迦世尊乃應物現形之化身，既非真證菩提，亦不說法度生。眾生此權跡，輒謂釋尊宵成正覺，真能說法，便是有相。今釋此疑，故約真如自性身以問善現也。問意云：有少許所證之法，如來證得之，名證得無上正等菩提耶；有少許法是如來之所說耶？</div>
</div><div class='D51'><div class='in_index'>(己二)善現答<span class='subIndex'>分二：(庚一)標，(庚二)釋分二。</span></div>
</div><div class='D52'><div class='in_index'>(庚一)標</div><div class='in_sutra'>【經】善現答言：「世尊，如我解佛所說義者，無有少法，如來、應、正等覺證得阿耨多羅三藐三菩提；亦無有少法，是如來、應、正等覺所說。</div><div class='in_commentary'>【纂釋】文易可知。</div>
</div><div class='D53'><div class='in_index'>(庚二)釋<span class='subIndex'>分二：(辛一)第一重釋，(辛二)第二重釋。</span></div>
</div><div class='D54'><div class='in_index'>(辛一)第一重釋</div><div class='in_sutra'>【經】「何以故？世尊，如來、應、正等覺所證、所說、所思惟法皆不可取，不可宣說，非法，非非法。</div><div class='in_commentary'>【纂釋】釋中兩重展轉釋前。此第一重也。謂何以故無有少法如來所說耶？於內(說者)既不可說，於外(聽者)亦不可取故(取是執義，如前釋。或領受義，如能取、所取之取)。於外若有可取，是應於內亦有可說。既無可取，明無可說也。「非法，非非法」者：謂愚夫執人、法為有，名「法」，撥空性(圓成)為無，名「非法」。聖者達人、法為無，名「非法」；了空性(圓成)為有，名「非非法」。佛自性身(法身)湛寂，寥廓，不可說法與非法，亦不可說非法非非法也；離言說故。故無著頌云：「化體非真佛，亦非說法者。說法非二取，所說離言詮。」化身之體既非真佛、真說，即明亦是假佛假說也。於內既無二(法及非法為二)說，於聽者亦不二取，謂取法及非法也。所說真如非言詮所及故。</div>
</div><div class='D55'><div class='in_index'>(辛二)第二重釋</div><div class='in_sutra'>【經】「何以故？以諸賢聖補特伽羅皆是無為之所顯故。」</div><div class='in_commentary'>【纂釋】此第二重釋，釋前第一重也。謂諸賢者(地前菩薩)以有漏善意，於無為真如深生信解，依法修行，暫伏煩惱，諸聖者以無漏無分別智契證無為真如，能斷煩惱，而成為聖；而彼聖人所證無為，實不可說為法與非法，以彼無為離言詮故。說者既不可說法與非法，是故聽者亦不可取法與非法也。「皆是無為之所顯」者，謂以證無為真如而得名為聖。證有淺深。若於無為真如得滿清淨者(覺證圓滿)，名佛；分清淨者(覺證未圓。分字讀去聲)，則為十地菩薩。故句意謂賢聖階位之升造皆由其證得無為真如之淺深而顯出也。</div>
</div></div><div class='Q6'><div class='D56'><div class='in_index'>(戊四)正校量<span class='subIndex'>分三：(己一)佛問，(己二)善現答，(己三)佛為校量分二。</span></div>
</div><div class='D57'><div class='in_index'>(己一)佛問</div><div class='in_sutra'>【經】佛告善現：「於汝意云何？若善男子或善女人，以此三千大千世界盛滿七寶，持用布施，是善男子或善女人，由此因緣所生福聚寧為多不？」</div><div class='in_commentary'>【纂釋】初校量之中，上來三段(戊一至戊三)釋疑，自下正校量也。外意云：無為真如之中，既無說，無取，無菩提而可證得者，所行無相(不住相想)之施，豈不空無有益耶？世尊挾此意以問善現也。</div>
</div><div class='D58'><div class='in_index'>(己二)善現答</div><div class='in_sutra'>【經】善現答言：「甚多，世尊，甚多，善逝！是善男子或善女人，由此因緣所生福聚其量甚多。何以故？世尊，福德聚、福德聚者，如來說為非福德聚，是故如來說名福德聚、福德聚。」</div><div class='in_commentary'>【纂釋】答中，前標，後釋。「何以故」之前是標，已後是釋。釋中「福德聚、福德聚者，如來說為非福德聚」等者：有二解：一云：前之「福德聚、福德聚」，謂財施所生之世間福德聚，即世間廣大美妙異熟果。「非福德聚」者，謂非大菩提等出世福聚(自利、利他，諸德圓滿，福德之大，無過於此)也。「是故如來說名福德聚、福德聚」者，如來說此財施是能感世間之福聚也。又解前之「福德聚、福德聚」標牒，「非福德聚」明其性空，「是故」以下顯其幻有。</div>
</div><div class='D59'><div class='in_index'>(己三)佛為校量<span class='subIndex'>分二：(庚一)判持經福勝，庚二)釋福勝所以分二。</span></div><div class='in_sutra'>【經】佛復告善現言：「善現！若善男子或善女人，以此三千大千世界盛滿七寶持用布施；若善男子或善女人，於此法門，乃至四句伽陀，受持讀誦，究竟通利，及廣為他宣說開示，如理作意，由是因緣所生福聚，甚多於前無量無數。</div><div class='in_commentary'>【纂釋】此第三、佛為校量之中，初、判持經福勝，次、釋福勝所以。此初也。「乃至四句伽陀」者，謂下至受持、宣說四句伽陀也。「伽陀( Gatha)」，梵語，此云頌。頌有二種：一為首盧伽陀( Sloka)，乃經論文字計算之單位，不論韻語或散文，每三十二字即為一頌也。二為結句伽陀，又名四句頌或四句偈，乃由四句韻語組成而文義圓足者；每句少則三字，多則八言。十二分教中之孤起頌及重頌皆屬此類也。領納在心名「受」。記令不忘名「持」。世間福聚於菩提果不能負荷。若於此經能自受持及為他說，則能負荷大菩提果；以此二是菩提因，故生福甚多也。或此二能生智慧，證無相果，故福不空也。</div>
</div><div class='D60'><div class='in_index'>(庚一)判持經福勝</div>
</div><div class='D61'><div class='in_index'>(庚二)釋福勝所以<span class='subIndex'>分二：(辛一)第一重釋，(辛二)第二重釋。</span></div>
</div><div class='D62'><div class='in_index'>(辛一)第一重釋</div><div class='in_sutra'>【經】「何以故？一切如來、應、正等覺阿耨多羅三藐三菩提皆從此經出，諸佛世尊皆從此經生。</div><div class='in_commentary'>【纂釋】此釋受持演說得福多之所以。有二重釋。此第一重也。謂由聽聞此經故，依教思惟、修習之菩提，以顯所證之法身(自性身)。法身即是無為真如，昔為妄心所覆，不得顯露，今始顯露，名之為「出」，以無為真如法爾存在，但可顯出，不可言生故。由聞此經為增上緣，展轉引發大菩提智，顯出法身，故云「從此經出」。「諸佛世尊」者，受用、變化二佛也。此二種佛身是無漏有為法，依淨緣生。由聞此經為緣，引生有漏善意；由有漏善意為緣，無分別智方得生起，展轉增勝以至成佛，生起受用變化二身；故此二佛身說為「從此經生」也。</div>
</div><div class='D63'><div class='in_index'>(辛二)第二重釋</div><div class='in_sutra'>【經】「所以者何？善現！諸佛法、諸佛法者，如來說為非諸佛法，是故如來說名諸佛法、諸佛法。」</div><div class='in_commentary'>【纂釋】更釋受、持等福勝之意也。謂以無分別智契證真如，理智圓明，名為「佛法」。此乃十方諸佛同得，名「諸佛法」。餘人不得故，即「非諸佛法」。又佛所證之法唯佛自解，餘人不解故，名「非諸佛法」。此最勝之法，即以受持此經及為他宣說為因(增上緣)，故說此二福德勝也。又有解云：「非諸佛法」者，約勝義諦，「是故」以下約世俗諦也。</div>
</div></div><div class='Q7'><div class='D64'><div class='in_index'>(丁二)第二、第三校量<span class='subIndex'>分二：(戊一)釋疑分四，(戊二)正校量分二。</span></div>
</div><div class='D65'><div class='in_index'>(戊一)釋疑<span class='subIndex'>分四：。(己一)釋二乘得果是取之疑分四，(己二)釋釋迦然燈有取有說之疑分二，(己三)釋菩薩取佛土功德莊嚴之疑分二，(己四)釋佛自取法王身之疑分二。</span></div>
</div><div class='D66'><div class='in_index'>(己一)釋二乘得果是取之疑<span class='subIndex'>分四：(庚一)問答預流果分二，(庚二)問答一來果分二，(庚三)問答不還果分二，(庚四)問答阿羅漢果分二。</span></div>
</div><div class='D67'><div class='in_index'>(庚一)問答預流果<span class='subIndex'>分二：(辛一)佛問，(辛二)善現答分二。</span></div>
</div><div class='D68'><div class='in_index'>(辛一)佛問</div><div class='in_sutra'>【經】佛告善現：「於汝意云何？諸預流者頗作是念：『我能證得預流果』不？」</div><div class='in_commentary'>【纂釋】此下有二校量(第二、第三校量)，合為一文。於中有二：初、釋疑，後、正校量。釋疑有四：一者、約二乘得果以生疑，謂前說一切賢聖皆是無為之所顯，而其所證之無為法乃是「不可取、不可說」者，何故預流等聖人悉證取其自分之果，復向人宣說「我得」，「我證」耶？(按：此於全經二十七個疑中是第四疑也。)二者，約世尊過去修菩薩行以生疑，謂若言不可取、不可說者，何故如來昔於燃燈佛處聞法故，從第七地入第八地耶？是即有可說有可取故。三者、約菩薩取佛土功德莊嚴以生疑，謂若不可取、不可說者，何故菩薩取佛上功德莊嚴等耶？四者、約佛自取法王身以生疑，謂若不可取、不可說者，何故受用身佛受用法樂，取自法王身耶？此四種疑皆於前說一切賢聖皆是無為之所顯故生也；不同前校量中所生之疑皆於應不住相想以生也。就此破初疑之中有四，二文中皆先佛問，次善現答。此初，佛問也。流者，流類。參預聖者之流，故名預流也。此乃初見道之聖人，證此果者必已永斷一切分別煩惱障也。</div>
</div><div class='D69'><div class='in_index'>(辛二)善現答<span class='subIndex'>分二：(壬一)標，(壬二)釋。</span></div>
</div><div class='D70'><div class='in_index'>(壬一)標</div><div class='in_sutra'>【經】善現答言：「不也，世尊，諸預流者不作是念：『我能證得預流之果。』」</div><div class='in_commentary'></div>
</div><div class='D71'><div class='in_index'>(壬二)釋</div><div class='in_sutra'>【經】「何以故？世尊，諸預流者無少所預；故名預流；不預色、聲、香、味、觸、法；故名預流。世尊，若預流者作如是念：『我能證得預流之果。』即為執我、有情、命者、士夫、補特伽羅等。」</div><div class='in_commentary'>【纂釋】意云：若正在現觀中證生空真如之時，照少所預，不作參頂之解；故但為其假立名稱曰預流也。又若預色、聲、香等，足有分別；正證生空真如之時，但冥契理，而不預色、聲、香等法，故名預流也。餘一來等皆據現觀中(現量)而答也。謂在現觀時，無有我等執，不作我得、我證之解也。前三果出觀時容起，第四果者煩惱障定無，所知障容起也。</div>
</div><div class='D72'><div class='in_index'>(庚二)問答一來果<span class='subIndex'>分二：(辛一)佛問，(辛二)善現答分二。</span></div>
</div><div class='D73'><div class='in_index'>(辛一)佛問</div><div class='in_sutra'>【經】佛告善現：「於汝意云何？諸一來者頗作是念：『我能證得一來果』不？」</div><div class='in_commentary'>【纂釋】斷欲界六品俱生煩惱，從此命終，一往天上一來人間，便證阿羅漢果，故名一來。</div>
</div><div class='D74'><div class='in_index'>(辛二)善現答<span class='subIndex'>分二：(壬一)標，(壬二)釋。</span></div>
</div><div class='D75'><div class='in_index'>(壬一)標</div><div class='in_sutra'>【經】善現答言：「不也，世尊，諸一來者不作是念：『我能證得一來之果。』」</div><div class='in_commentary'></div>
</div><div class='D76'><div class='in_index'>(壬二)釋</div><div class='in_sutra'>【經】「何以故？世尊，以無少法證一來性；故名一來。」</div><div class='in_commentary'>【纂釋】由彼於現觀中無有少許法證一來性者，故名一來也。此後三果，皆應準前通釋。然一來、不還二果之中，皆應有「『世尊：…：即為執我、有情、命者、士大、補特伽羅等』」；文略，故無也。</div>
</div><div class='D77'><div class='in_index'>(庚三)問答不還果<span class='subIndex'>分二：(辛一)佛問，(辛二)善現答分二。</span></div>
</div><div class='D78'><div class='in_index'>(辛一)佛問</div><div class='in_sutra'>【經】佛告善現：「於汝意云何？諸不還者頗作是念：『我能證得不還果』不？」</div><div class='in_commentary'>【纂釋】斷欲界九品俱生煩惱，命終生色界天，更不還來下界，故名「不還」。</div>
</div><div class='D79'><div class='in_index'>(辛二)善現答<span class='subIndex'>分二：(壬一)標，(壬二)釋。</span></div>
</div><div class='D80'><div class='in_index'>(壬一)標</div><div class='in_sutra'>【經】善現答言：「不也，世尊，諸不還者不作是念：『我能證得不還之果。』」</div><div class='in_commentary'></div>
</div><div class='D81'><div class='in_index'>(壬二)釋</div><div class='in_sutra'>【經】「何以故？世尊，以無少法證不還性；故名不還。」</div><div class='in_commentary'>【纂釋】「無有少法證不還性」，義準前解。</div>
</div><div class='D82'><div class='in_index'>(庚四)問答阿羅漢果<span class='subIndex'>分二：(辛一)佛問，(辛二)善現答分二。</span></div>
</div><div class='D83'><div class='in_index'>(辛一)佛問</div><div class='in_sutra'>【經】佛告善現：「於汝意云何？諸阿羅漢頗作是念：『我能證得阿羅漢不』？」</div><div class='in_commentary'>【纂釋】梵語阿羅漢( Arhat)，具含三義；一、殺賊，煩惱障盡故；二、不生，不受後有故；三、應供，應受人、天供養故。</div>
</div><div class='D84'><div class='in_index'>(辛二)善現答<span class='subIndex'>分二：(壬一)正答阿羅漢，(壬二)引己為證。</span></div>
</div><div class='D85'><div class='in_index'>(壬一)正答阿羅漢</div><div class='in_sutra'>【經】善現答言：「不也，世尊，諸阿羅漢不作是念：『我能證得阿羅漢性。』何以故？世尊，以無少法名阿羅漢，由是因緣名阿羅漢。世尊，若阿羅漢作如是念：『我能證得阿羅漢性。』即為執我、有情、命者、士夫、補特伽羅等。</div><div class='in_commentary'>【纂釋】善現答中；研、正答阿羅漢，後、善現引己為證，令他信故。</div>
</div><div class='D86'><div class='in_index'>(壬二)引己為證</div><div class='in_sutra'>【經】「所以者何？世尊，如來、應、正等覺說我得無諍住最為第一，世尊，我雖是阿羅漢，永離貪欲，而我未曾作如是念：『我得阿羅漢永離貪欲。』世尊，我若作如是念：『我得阿羅漢永離貪欲』者，如來不應記說我言：『善現善男子得無諍住最為第一。』以都無所住，是故如來說名無諍住、無諍住。」</div><div class='in_commentary'>【纂釋】言「無諍住( A r a-v ih rin)」者，謂住於無諍行也。「諍( R a)」是煩惱之異名。佛及利根阿羅漢皆有無諍行；唯功用之大小不同。此行以第四靜慮為所依，世俗智為自體，相應諸心、心所為眷屬；以能止息他有情之煩惱諍故，得「無諍」名。二乘阿羅漢住無諍行者，將入城邑，先於定中觀察彼處有情，若於己身當起貪、瞋、慳、嫉等煩惱者，即便不往；若不起者，乃往其處。佛無諍行則不爾；若彼處有情堪受軟化，雖明知彼見己身時起諸煩惱，亦往其處，方便調伏，令滅煩惱。此其大別也(以上參見《雜集論》二、《俱舍論》二十七、《無性釋》九)。「得無諍住最為第一」者，言於得無諍住之人中最為第一。是則善現不惟離煩惱障而得意解脫，亦能離定障而得心解脫也。以是俱解脫故，與彼但離煩惱障而得慧解脫者有不同也。就引己為證文中有三：初、明佛興勝名，次、彰己不念，後、卻釋佛意。若作是念，「我得阿羅漢」等者，是則有我、有情等執，還有煩惱障，不名無諍；世尊即不說彼得無諍住也，以有諍故。餘易可知。</div>
</div></div><div class='Q8'><div class='D87'><div class='in_index'>(己二)釋釋迦然燈有取有說之疑<span class='subIndex'>分二：(庚一)佛問，(庚二)善現答。</span></div>
</div><div class='D88'><div class='in_index'>(庚一)佛問</div><div class='in_sutra'>【經】佛告善現：「於汝意云何？如來昔在然燈如來、應、正等覺所，頗於少法有所取不？」</div><div class='in_commentary'>【纂釋】言「然燈」者，梵語( D p aka r a)，意譯燃燈，或譯錠光，亦作定光(錠是燈類。定與錠通一。謂釋迦佛昔為菩薩之時，七地將滿，聞定光佛欲來入城，遂從一女買花，將以散佛；又表己之深敬，布髮掩泥。當爾佛為說法，即入八地，第三僧祇初也。其賣花女，聞說供佛，遂不取錢，便共同願，因與世尊常為夫婦，作善知識，即耶輸陀羅也。謂外有疑曰：上言諸賢聖皆是無為之所顯，而無為法是不可取，不可說者，何故釋迦於燃燈佛所而聽取於法，然燈復為彼說法耶？(按：此乃全經二十七疑中之第五疑也。)今為釋此疑，故以為問也。言「有所取」者，謂分別心妄所執法也。無所取者，謂智證真如時無彼分別心之所取，名無所取，不遮智內冥真亦為所取也。此意云：世尊昔於定光佛所聞法時，無於分別所執有所得法，但智內冥真如，於所執中都無所得；證智不可說，不可取，故亦無說、無取也。故今問言：如來昔在然燈佛所智證於法時，為有所取不？</div>
</div><div class='D89'><div class='in_index'>(庚二)善現答</div><div class='in_sutra'>【經】善現答言：「不也，世尊！如來昔在然燈如來、應、正等覺所，都無少法而有所取。」</div><div class='in_commentary'>【纂釋】「有所取」，謂有「分別心之所執取」也。答：意謂無分別智證真如時，不見有所取之相也。問：此時無所取相，為有能取之相否？答：亦無能取之相。何以故？當爾見有能取相時，則此「能取」亦是所取矣。</div>
</div></div><div class='Q9'><div class='D90'><div class='in_index'>(己三)釋菩薩取佛土功德莊嚴之疑<span class='subIndex'>分二：(庚一)正釋分二，(庚二)示勸。</span></div>
</div><div class='D91'><div class='in_index'>(庚一)正釋<span class='subIndex'>分二：(辛一)標，(辛二)釋。</span></div>
</div><div class='D92'><div class='in_index'>(辛一)標</div><div class='in_sutra'>【經】佛告善現：「若有菩薩作如是言：『我當成辦佛土功德莊嚴。』如是菩薩非真實語。</div><div class='in_commentary'>【纂釋】此釋菩薩取佛土功德莊嚴之疑也(按：此乃全經二十七疑中之第六疑)。謂有疑曰：前說諸賢聖皆無為之所顯，而無為法既不可取不可說，何故菩薩成辦佛土之功德莊嚴(辦使成就，非取而何)？於中有二：初、正釋，後、示勸。就正釋中有二：初、標，後、釋。此初也。「成辦佛土功德莊嚴」者：謂初地以上菩薩生他受用淨上，隨其分量於二地見佛不同，自身亦異。既處淨土之中，即是成辦自佛土之功德莊嚴，可說、可取；何故前言諸賢聖是無為之所顯，而彼無為不可說，不可取耶？今釋此疑者：謂諸菩薩實無佛土莊嚴為所取之事；如是淨土，是從諸佛淨智所流，由佛及菩薩二識輾轉為增上緣之所現超，唯識所現，不可執取離識實有外物形質。若言實有外物形質是所取性，而謂「我當成辦佛土功德莊嚴」者，便非真實。故頌云：「智流唯識性。」謂彼淨土是佛淨智之所流出；佛之淨識(與智相應之淨識)變起本質，菩薩託此本質自變七寶莊嚴之相，皆以識為體性也。故攝大乘解淨土十八圓滿相中云：「出世善根之所集起」者，此說淨因；謂要發菩提心，修行出世善根，積集長時，方能現起也；又「廣大自在淨識為相」者，謂以淨識為淨土體也，心淨即佛土淨故也；又云「大念慧行以為遊路，大止妙觀以為所乘，廣大法味喜樂所持，空、無相、無願為所入門」也。若云「我當成辦佛土功德莊嚴」者，是當於外在形質成辦佛土莊嚴矣。</div>
</div><div class='D93'><div class='in_index'>(辛二)釋</div><div class='in_sutra'>【經】「何以故？善現！『佛土功德莊嚴、佛土功德莊嚴』者，如來說非莊嚴，是故如來說名佛土功德莊嚴、佛土功德莊嚴。</div><div class='in_commentary'>【纂釋】言「莊嚴」者，此有二義：一是有形相之莊嚴，二是無形相之內證莊嚴。二種之中，後者最勝，以能引無漏勝法故。故菩薩要修內證莊嚴，方住外七寶，非徒觀西方池水等便名莊嚴也。有形相莊嚴，即是住於色、聲等境界中。故今言「佛土功德莊嚴」者，謂內證莊嚴也。「非莊嚴」者，非有形相之外莊嚴也。「說名佛土功德莊嚴」者，是無相、無取之內證莊嚴也。又解：「佛土功德莊嚴，佛土功德莊嚴」是標，「如來說非莊嚴」明其無自性，「如來說名」以下明其幻有。</div>
</div><div class='D94'><div class='in_index'>(庚二)示勸</div><div class='in_sutra'>【經】「是故，善現！菩薩如是都無所住應生其心；不住於色應生其心，不住非色應生其心；不住聲、香、味、觸、法應生其心，不住非聲、香、味、觸、法應生其心；都無所住應生其心。」</div><div class='in_commentary'>【纂釋】「都無所住」者：「住」是著義。都無所住即不著一切相也。「應生其心」者：生起不住相之清淨心，即淨智、淨識也。不住於色、非色等生心者，謂不於所執之外形相起莊嚴心也。不住於相而生淨心，是真莊嚴(動名詞)也。</div>
</div></div><div class='Q10'><div class='D95'><div class='in_index'>(己四)釋佛自取法王身之疑<span class='subIndex'>分二：(庚一)佛問，(庚二)善現答。</span></div>
</div><div class='D96'><div class='in_index'>(庚一)佛問</div><div class='in_sutra'>【經】佛告善現：「如有士夫具身、大身，其色自體假使譬如妙高山王。善現！於汝意云何？彼之自體為廣大不？」</div><div class='in_commentary'>【纂釋】此釋佛自取法王身之疑。謂有疑曰：前說諸賢聖皆是無為之所顯，而無為法不可取，不可說；何故受用身佛自受用法樂，取自法王身耶？又世間何故復取彼為法王身耶？(按：此疑是全經二十七疑中第七疑也‧)謂自受用身形量無限，周 法界；他受用身形亦廣大，勝餘世間身故，為除此疑也。妙高山王居眾山中最為勝大，然不自謂我足山王，以無分別故；眾生有分別心，故取彼為山王身、受用身佛亦復如是，自不言我是法手身；散生起分別心，云彼是法王；佛無分別心，故不自取為法王身也。</div>
</div><div class='D97'><div class='in_index'>(庚二)善現答</div><div class='in_sutra'>【經】善現答言：「彼之自體廣大，世尊！廣大，善逝！何以故？世尊！彼之自體，如來說非彼體；故名自體；非以彼體故名自體。」</div><div class='in_commentary'>【纂釋】「彼之自體」者，謂佛受用身也。「非彼體」者，謂非有漏身體，及非染因緣所生體也。「故名自體」者，謂有皎然純淨之無漏自體也。又解：準前意，以一、標，二、明無自性，三、明幻有釋之。</div>
</div></div><div class='Q11'><div class='D98'><div class='in_index'>(戊二)正校量<span class='subIndex'>分二：(己一)以財施校量分二，(己二)以身施校量分二。</span></div>
</div><div class='D99'><div class='in_index'>(己一)以財施校量<span class='subIndex'>分二：(庚一)校量顯勝分三，(庚二)明勝所以分三。</span></div>
</div><div class='D100'><div class='in_index'>(庚一)校量顯勝<span class='subIndex'>分三：(辛一)世尊設喻以問，(辛二)善現順佛意以答，(辛三)佛為校量分三。</span></div>
</div><div class='D101'><div class='in_index'>(辛一)世尊設喻以問</div><div class='in_sutra'>【經】佛告善現：「於汝意云何？乃至殑伽河中所有沙數，假使有如是沙等殑伽河，是諸殑伽河沙寧為多不？」</div><div class='in_commentary'>【纂釋】大河非一，所以偏取殑伽為喻者，一、由此何有多沙故；二、由世間以為福故，謂執為淨，於彼洗浴能除罪故；三、由佛近彼說法故。(基師引《阿含經》四義以釋，今但取三。又《大智度論》七亦舉四義以釋，同基師。)「乃至」者，由少至多或由多至少之省略訶；此文則取由少至多之義也。「如殑伽河中所有沙敷」者：謂取一殑伽河中沙也。又或以方廣深淺四十里為一殑伽河沙也。「如是沙等殑伽河」者：謂以一殑伽河中沙，一一沙復作一殑伽河也。取此無量殑伽河中沙，一一沙是一佛世界，以爾所殑伽河沙數三千大千世界以用布施，猶不如受持功德之能與菩提為因；一切外緣所不能壞故。其財施者，為生死因，易可破壞；每為王賊等所侵故。</div>
</div><div class='D102'><div class='in_index'>(辛二)善現順佛意以答</div><div class='in_sutra'>【經】善現答言：「甚多，世尊！甚多，善逝！諸殑伽河尚多無數，何況其沙！」</div><div class='in_commentary'></div>
</div><div class='D103'><div class='in_index'>(辛三)佛為校量<span class='subIndex'>分三：(壬一)佛設問，(壬二)善現答，(壬三)佛判持經福多。</span></div>
</div><div class='D104'><div class='in_index'>(壬一)佛設問</div><div class='in_sutra'>【經】佛言：「善現！吾今告汝，開覺於汝：假使若善男子或善女人，以妙七寶盛滿爾所殑伽河沙等世界，奉施如來、應、正等覺。善現！於汝意云何？是善男子或善女人，由此因緣所生福聚寧為多不？」</div><div class='in_commentary'></div>
</div><div class='D105'><div class='in_index'>(壬二)善現答</div><div class='in_sutra'>【經】善現答言：「甚多，世尊！甚多，善逝！是善男子或善女人，由此因緣所生福聚其量甚多。」</div><div class='in_commentary'>【纂釋】文易可解。</div>
</div><div class='D106'><div class='in_index'>(壬三)佛判持經福多</div><div class='in_sutra'>【經】佛復告善現：「若以七寶盛滿爾所沙等世界，奉施如來、應、正等覺。若善男子或善女人，於此法門，乃至四句伽陀，受持讀誦，究竟通利，及廣為他宣說開示，如理作意，由此因緣所生福聚，甚多於前無量無數。</div><div class='in_commentary'></div>
</div><div class='D107'><div class='in_index'>(庚二)明勝所以<span class='subIndex'>分三：(辛一)明在處處勝在人人尊故勝分二，(辛二)明能摧二障故勝分二，(辛三)明財施能為染因持說為清淨因故勝分二。</span></div>
</div><div class='D108'><div class='in_index'>(辛一)明在處處勝在人人尊故勝<span class='subIndex'>分二：(壬一)在處處勝，(壬二)在人人尊。</span></div>
</div><div class='D109'><div class='in_index'>(壬一)在處處勝</div><div class='in_sutra'>【經】「復次，善現！若地方所，於此法門，乃至為他宣說，開示四句伽陀，此地方所尚為世間諸天及人、阿素洛等之所供養如佛靈廟。</div><div class='in_commentary'>【纂釋】此解福勝之所以。謂有問云：何以多財布施不如少受持等耶？為答此間。故舉三因，一者、由在處處勝，在人人尊故。二者、由能摧二障故。三者、財施為雄染法生起之因，受持演說為清淨法生起之因故。此即初也。於中復二：初、明在處處勝，後、明在人人尊。今初也。「如佛靈廟」者：靈廟中所供奉之舍利，唯是一化佛之體，此般若法門則從一切佛真法身中流出故也。諸佛已證法身而說般若經，故云從彼流出。</div>
</div><div class='D110'><div class='in_index'>(壬二)在人人尊</div><div class='in_sutra'>【經】「何況有能於此法門具足究竟、書寫、受持、讀誦，究竟通利，及廣為他宣說開示，如理作意！如是有情，成就最勝希有功德。此地方所，大師所住，或隨一一尊重處所，若諸有智同梵行者。」說是語已。</div><div class='in_commentary'>【纂釋】文可易知。</div>
</div><div class='D111'><div class='in_index'>(辛二)明能摧二障故勝<span class='subIndex'>分二：(壬一)善現問，(壬二)佛答分二。</span></div>
</div><div class='D112'><div class='in_index'>(壬一)善現問</div><div class='in_sutra'>【經】具壽善現復白佛言：「世尊！當何名此法門？我當云何奉持？」作是語已。</div><div class='in_commentary'>【纂釋】此明由能摧二障故勝也。謂煩惱如金剛，般若能除斷故；或諸煩惱如山、如石，而有金剛能破；由有此種種堪能，故受持般若法門功德勝於以財寶行施也。於中初、善現問，後、佛答。此初也。</div>
</div><div class='D113'><div class='in_index'>(壬二)佛答<span class='subIndex'>分二：(癸一)示名勸持，(癸二)釋所以分二。</span></div>
</div><div class='D114'><div class='in_index'>(癸一)示名勸持</div><div class='in_sutra'>【經】佛告善現言：「具壽！今此法門，名為能斷金剛般若波羅蜜多，如是名字汝當奉持。</div><div class='in_commentary'>【纂釋】佛答中，初二不名勸持，後、釋所以。此初也。</div>
</div><div class='D115'><div class='in_index'>(癸二)釋所以<span class='subIndex'>分二：(子一)明諸佛同說同讚，(子二)顯己不獨說。</span></div>
</div><div class='D116'><div class='in_index'>(子一)明諸佛同說同讚</div><div class='in_sutra'>【經】「何以故？善現！如是般若波羅蜜多，如來說為非般若波羅蜜多，是故如來說名般若波羅蜜多。」</div><div class='in_commentary'>【纂釋】「如來說為非般若波羅蜜多」者，謂非一佛所獨說之般若波羅密多；以無有一法是一佛獨說，餘佛不說故也。「如來說名般若波羅蜜多」者，謂一切佛所同說之般若波羅蜜多也。此意云：由般若是諸佛本母，能出生諸佛故，諸佛同說、同讚故；若有受持乃至四句頌者，勝於多供養也。</div>
</div><div class='D117'><div class='in_index'>(子二)顯己不獨說</div><div class='in_sutra'>【經】佛告善現：「於汝意云何？頗有少法如來可說不？」善現答言：「不也，世尊！無有少法如來可說。」</div><div class='in_commentary'>【纂釋】文中初、佛問，後、善現答。問意云：頗有少法如來獨說耶？善現答云：無。謂無有」法是如來所獨說也，此約世俗諦解。又解：無法可說者，謂勝義諦不可說故。</div>
</div><div class='D118'><div class='in_index'>(辛三)明財施能為染因持說為清淨因故勝<span class='subIndex'>分二：(壬一)陳受持福多所以分三，(壬二)轉釋疑。</span></div>
</div><div class='D119'><div class='in_index'>(壬一)陳受持福多所以<span class='subIndex'>分三：(癸一)佛問，(癸二)善現答，(癸三)佛釋非如實。</span></div>
</div><div class='D120'><div class='in_index'>(癸一)佛問</div><div class='in_sutra'>【經】佛告善現：「乃至三千大千世界大地微塵，寧為多不？」</div><div class='in_commentary'>【纂釋】析世界以作微塵，有其二喻：一者、勝喻，謂因少受持，便生多勝福；世界喻少，析為微塵喻生功德多也。二者、劣喻，以財施能為煩惱事生起之因，所以然者，由財施所生福德，能為自煩惱因，而受施者復能由所施物而起種種鬥諍故；世界喻財施，微塵喻多煩惱；世界是微塵因，財施亦作染因也。今此意云：持法雖少，生福德多；財施雖多，能增煩惱；故說多財施不如受持一四句頌也。故寄此意以為問也。</div>
</div><div class='D121'><div class='in_index'>(癸二)善現答</div><div class='in_sutra'>【經】善現答言：「此地微塵甚多，世尊！甚多，善逝！」</div><div class='in_commentary'>【纂釋】文可易知。</div>
</div><div class='D122'><div class='in_index'>(癸三)佛釋非如實</div><div class='in_sutra'>【經】佛言：「善現！大地微塵，如來說非微塵，是故如來說名大地微塵；諸世界，如來說非世界，是故如來說名世界。」</div><div class='in_commentary'>【纂釋】「大地微塵」者，謂析三千大千世界大地以作微塵。「說非微塵」者，謂寄微塵以喻福德多(此依勝喻)或喻貪等煩惱多(此依劣喻)，非即如言而有微塵也。「是故如來說名微塵」者，謂是寄喻之微塵也。「諸世界」者，謂以世界喻受持(此依勝喻)或財施(此依劣喻)；非世界是福德因或煩惱因，受持或財施實為其因，但借世界以為喻故。</div>
</div><div class='D123'><div class='in_index'>(壬二)轉釋疑</div><div class='in_sutra'>【經】佛告善現：「於汝意云何？應以三十二大士夫相觀於如來、應、正等覺不？」善現答言：「不也，世尊！不應以三十二大士夫相觀於如來、應、正等覺。何以故？世尊！三十二大士夫相，如來說為非相；是故如來說名三十二大士夫相。」</div><div class='in_commentary'>【纂釋】有聞前說受持經者生福德多，便執共福為有相果；故今破之，言自身是真如來，非三十二相之化身也。於中初、問，後、答。「三十二大士相」者，謂化身相；「說為非相」者，非自性身相；「說明三十二大上夫相」者，是化身假佛之二十二相也。</div>
</div><div class='D124'><div class='in_index'>(己二)以身體施校量<span class='subIndex'>分二：(庚一)校量顯勝，(庚二)明勝所以分四。</span></div>
</div><div class='D125'><div class='in_index'>(庚一)校量顯勝</div><div class='in_sutra'>【經】佛復告善現言：「假使若有善男子或善女人，於日日分，捨施殑伽河沙等自體，如是經殑伽河沙等劫數捨施自體。復有善男子或善女人，於此法門，乃至四句伽陀，受持讀誦，究竟通利，及廣為他宣說開示，如理作意，由是因緣所生福聚，甚多於前無量無數。」</div><div class='in_commentary'>【纂釋】上來以財施校量竟，此下以身體施校量。謂捨身勝於施實，持經又勝於捨身也。</div>
</div><div class='D126'><div class='in_index'>(庚二)明勝所以<span class='subIndex'>分四：(辛一)敘善現聞法感動悲泣，(辛二)明於此生信實為希有，(辛三)拂疑除病，(辛四)進發信心分二。</span></div>
</div><div class='D127'><div class='in_index'>(辛一)敘善現聞法感動悲泣</div><div class='in_sutra'>【經】爾時，具壽善現，聞法威力，悲泣墮淚，俛仰捫淚而白佛言：「甚奇希有！世尊！最極希有！善逝！如來今者所說法門，普為發趣最上乘者作諸義利，普為發趣最勝乘者作諸義利。世尊！我昔生智以來，未曾得聞如是法門。</div><div class='in_commentary'>【纂釋】善現雖證無學之果，然有菩薩種性，具大悲心，聞說捨身忍苦，已深感動；又聞此經深義能得菩提，受持功德勝於捨身；喜歎自傷，故懷悲泣。</div>
</div><div class='D128'><div class='in_index'>(辛二)明於此生信實為希有</div><div class='in_sutra'>【經】世尊，若諸有情聞說如是甚深經典，生真實想，當知成就最勝希有。</div><div class='in_commentary'>【纂釋】謂有聞此經生真實想者，當來定得無分別智，除妄分別，證達二空，故為希有。由如是故，雖復捨多身體，不如受持也。以無意行，縱捨多身，恆輪生死，不趣菩提故也。</div>
</div><div class='D129'><div class='in_index'>(辛三)拂疑除病</div><div class='in_sutra'>【經】「何以故？世尊！諸真實想真實想者，如來說為非想；是故如來說名真實想真實想。</div><div class='in_commentary'>【纂釋】「真實想」者，謂信此經中義理為真實也。「說為非想」者，謂非是分別想也。</div>
</div><div class='D130'><div class='in_index'>(辛四)進發信心<span class='subIndex'>分二：(壬一)善現問分三，(壬二)佛答分二。</span></div>
</div><div class='D131'><div class='in_index'>(壬一)善現問<span class='subIndex'>分三：(癸一)標，(癸二)釋分二，(癸三)結。</span></div>
</div><div class='D132'><div class='in_index'>(癸一)標</div><div class='in_sutra'>【經】「世尊！我今聞說如是法門，領悟、信解未為希有。若諸有情，於當來世，後時、後分、後五百歲，正法將滅時分轉時，當於如是甚深法門，領悟、信解、受持讀誦，究竟通利，及廣為他宣說開示，如理作意，當知成就最勝希有。</div><div class='in_commentary'>【纂釋】未來之世去佛遙遠，尚有眾生於此法門生真實想，況今菩薩聞說般若而不進修。謂惡人信解乃可希有，菩薩受持蓋不足歎；故有此文也。就此文中，初、善現問，後、佛答。問中有三：初、標，次、釋，後、結。此初也。</div>
</div><div class='D133'><div class='in_index'>(癸二)釋<span class='subIndex'>分二：(子一)明所取空，(子二)明能取空。</span></div>
</div><div class='D134'><div class='in_index'>(子一)明所取空</div><div class='in_sutra'>【經】「何以故？世尊！彼諸有情無我想轉，無有情想、無命者想、無士夫想、無補特伽羅想、無意生想、無摩納婆想、無作者想、無受者想轉。</div><div class='in_commentary'>【纂釋】釋中有二：初明所取空，後明能取空。此初也。所以謂彼諸有情(當來世受持是經之有情)最勝希有者，由受特此經思量修習，於所取境便能不起我等執想。於所取境我等執想不生起故，於所取境便無顛例，是所取空也。</div>
</div><div class='D135'><div class='in_index'>(子二)明能取空</div><div class='in_sutra'>【經】「所以者何？世尊！諸我想即是非想，諸有情想、命者想、士夫想、補特伽羅想、意生想、摩納婆想、作者想、受者想即是非想。</div><div class='in_commentary'>【纂釋】此明能取空。「非想」者，非如理之想，即顛倒之執想也。知我等想之不如理，便於能取無有顛倒(不執為我等)，是能取空也。</div>
</div><div class='D136'><div class='in_index'>(癸三)結</div><div class='in_sutra'>【經】「何以故？諸佛世尊離一切想。」作是語已。</div><div class='in_commentary'>【纂釋】若有執想，即有業及生死果起。既除執想，妄想、生死都無，則名諸佛也。此意云：縱捨多自體(身命)，非證理之因；若受持此法門，乃至四句頌，由此為緣，輾轉熏修，當能除遣所取、能取之執，契證真如，一切諸想除遣無餘，便當成佛；既是勝因，故多於捨身之福也。</div>
</div><div class='D137'><div class='in_index'>(壬二)佛答<span class='subIndex'>分二：(癸一)標，(癸二)釋。</span></div>
</div><div class='D138'><div class='in_index'>(癸一)標</div><div class='in_sutra'>【經】爾時，世尊告具壽善現言：「如是！如是！善現！若諸有情，聞說如是甚深經典，不驚、不懼、無有怖畏，當知成就最勝希有。</div><div class='in_commentary'>【纂釋】佛答中，初、標，後、釋。此初也。世尊於此印可善現所說之事，言「如是，如是！」「不驚，不懼，無有怖畏」者：驚、懼、怖畏三者皆惶惑(疑懼)之名：然隨事不同(淺、深，先、後)，故別為三。凡夫、聲聞乍聞此經所說空義，恐其違越正理，遂起惶惑，名驚。疑惑不除，相續生懼，名懼。一向長懼，決定不返，名為怖畏。若無此三，便離惶惑，故名不驚，不懼，無有怖畏。雖有別釋，可供參考；此解為勝。</div>
</div><div class='D139'><div class='in_index'>(癸二)釋</div><div class='in_sutra'>【經】「何以故？善現！如來說最勝波羅蜜多，謂般若波羅蜜多。善現！如來所說最勝波羅蜜多，無量諸佛世尊所共宣說；故名最勝波羅蜜多。如來說最勝波羅蜜多，即非波羅蜜多；是故如來說名最勝波羅蜜多。</div><div class='in_commentary'>【纂釋】讚釋此法門高勝也。「說最勝波羅蜜多謂般若波羅蜜多」者，謂般若於餘五波羅蜜多為最勝故，十方諸佛所共說故，正能為大菩提因故，名為最勝。然彼財寶布施、自體布施，皆無如斯眾德圓備。即是成立此福望前福聚高下別也。「即非波羅蜜多」者，謂非餘人所得故。所以者何？由佛智所知境岸，除佛以外無入能量，以不知其岸，故名非波羅蜜多也；又佛以無分別智滿證真如，餘人不能也。「是故說名最勝波羅蜜多」者，唯佛所得也。</div>
</div></div><div class='Q12'><div class='D140'><div class='in_index'>(丁三)第四校量<span class='subIndex'>分二：(戊一)釋疑分二，(戊二)正校量分二。</span></div>
</div><div class='D141'><div class='in_index'>(戊一)釋疑<span class='subIndex'>分二：(己一)釋持經行忍得福應劣之疑分四，(己二)釋無住等行不能與無相果為因之疑分二，(己三)釋真如逼在何故有得有不得之疑。</span></div>
</div><div class='D142'><div class='in_index'>(己一)釋持經行忍得福應劣之疑<span class='subIndex'>分四：(庚一)正破前疑，(庚二)舉例以顯分二，(庚三)勸離想以修忍分二，(庚四)勸益有情住二空理分二。</span></div>
</div><div class='D143'><div class='in_index'>(庚一)正破前疑</div><div class='in_sutra'>【經】「復次，善現！如來說忍辱波羅蜜多，即非波羅蜜多；是故如來說名忍辱波羅蜜多。</div><div class='in_commentary'>【纂釋】自下第四校量。於中，初、釋疑，後、正校量。釋疑中有三：一者、釋持經行忍得福應劣之疑，二者、無住等行不能與無相果為因之疑，三者、釋於心不住法以生疑。此初也。謂有疑曰：前說捨自體(身命)以行施，所得之福是劣(有漏之福，不離苦故，是劣，非勝)；彼之大士，依此法門受持、演說，行諸苦行，所感福報云何即勝？謂如薩陀波崙菩薩，於曇無竭菩薩所，求般若波羅蜜多故，打骨出髓而行供養，此苦因得福應劣(按：此乃全經二十七疑中第八疑也)。今答意：若為慧行而捨身，得福即勝；若雖捨身而不行慧行、求菩提者，生死因故，其福下劣也。就此文中，大文有四：一、正破前疑，二、舉例以顯，三、勸離相以修忍，四、勸益眾生住二空理。此初也。「忍辱波羅蜜多」者，謂十方佛共同宣說之忍辱波羅蜜多。「即非波羅蜜多」者，非是餘入所得故，所以者何？由佛不共忍辱波羈蜜多，功德難量，餘人不知其岸故。故名非波羅蜜多也。以是義故前說捨自體而非由慧行者，當來不能得此勝功德果，故為劣也。</div>
</div><div class='D144'><div class='in_index'>(庚二)舉例以顯<span class='subIndex'>分二：辛一)引昔一身證，(辛二)引餘多身證。</span></div>
</div><div class='D145'><div class='in_index'>(辛一)引昔一身證</div><div class='in_sutra'>【經】「何以故？善現！我昔過去世曾為羯利王斷肢節肉，我於爾時都無我想、或有情想、或命者想、或士夫想、或補特伽羅想、或意生想、或摩納婆想、或作者想、或受者想，我於爾時都無有想亦非無想。何以故？善現！我於爾時若有我想，即於爾時應有恚想；我於爾時若有有情想、命者想、士夫想、補特伽羅想、意生想、摩納婆想、作者想、受者想，即於爾時應有恚想。</div><div class='in_commentary'>【纂釋】舉例中，初、引昔一身，後、引餘多身。此初也。文中，第一「何以故」下正明，第二「何以故」下顯。「羯利王」者，此云苦楚；多行楚毒故。如來往昔為忍辱仙人，在山修行；其王將諸綵女入山遊獵；王倦而睡，女等於仙人所求聞正法；王寢便看，正見圍繞其仙；王便問仙：「汝何人也！」乃至問云：「汝是離欲凡夫否？」答言：「未離欲。」王聞生恚，便割裁之。當無我想，遂避如故云。言「恚想」者：分別執( 計所執)名想。此分別執與瞋恚相應，故名恚想也。此文顯示菩薩雖修難行苦行，由有忍波羅蜜多，又與慧行相應，故能無我想、無恚想，望前捨身之苦、自有殊別。此時菩薩能忘其苦，更生慈悲之樂；如經云：「我於爾時，都無有想，亦非無想」是也。無我等想，名「無有想」：有與慈悲相應之想，名「非無想」也。準此道理，若有情於我想不除遣者，行苦行時便見惱亂，由是便退失菩提心，是故應離諸執想也。</div>
</div><div class='D146'><div class='in_index'>(辛二)引餘多身證</div><div class='in_sutra'>【經】「何以故？善現！我憶過去五百生中，曾為自號忍辱仙人，我於爾時都無我想、無有情想、無命者想、無士夫想、無補特伽羅想、無意生想、無摩納婆想、無作者想、無受者想，我於爾時都無有想、亦非無想。</div><div class='in_commentary'>【纂釋】此引餘多身為證。</div>
</div><div class='D147'><div class='in_index'>(庚三)勸離想以修忍<span class='subIndex'>分二：(辛一)總標，(辛二)別顯分四。</span></div>
</div><div class='D148'><div class='in_index'>(辛一)總標</div><div class='in_sutra'>【經】「是故，善現！菩薩摩訶薩遠離一切想，應發阿耨多羅三藐三菩提心。</div><div class='in_commentary'>【纂釋】此引初地菩薩離想修忍(修苦行)，以示不住生心理也。謂若菩薩不遣我等想者，行苦之時，見有苦惱，即便退失菩提之心，捨忍辱行，故勸離相以修忍也。於中，初、總標，後、別顯。此初也。發心有五：一者、種姓發心，謂地前。二者、信發心，謂初三地，相同世間修施、戒、忍故。三者、明發心，謂四、五、六、七地，相同出世故。謂四地作菩提分觀，相同預流；五地作四諦觀，相同羅漢；六地作緣起觀，相同獨覺；七地純無相觀，正是菩薩也。四者、不退發心，謂八、九、十地。五者、無上發心，謂佛地。今言發心者，謂信發心，即初地菩薩內觀真如，從是已後，乃能不住而生心也。(見《贊述》。《現觀莊嚴頌》謂發心有二十二種，與此五種開合不同。恐煩不引。)</div>
</div><div class='D149'><div class='in_index'>(辛二)別顯<span class='subIndex'>分四：(壬一)令不住相，(壬二)令住無相，(壬三)釋所由，(壬四)總結。</span></div>
</div><div class='D150'><div class='in_index'>(壬一)令不住相</div><div class='in_sutra'>【經】「不住於色應生其心，不住非色應生其心；不住聲、香、味、觸、法應生其心；不住非聲、香、味、觸、法應生其心。</div><div class='in_commentary'>【纂釋】別顯中，初、令不住於相，次、令住無相，三、釋所由，後、總結。此初也。若住色等生心，便是有住，即著我、有情等，故不應住也。</div>
</div><div class='D151'><div class='in_index'>(壬二)令住無相</div><div class='in_sutra'>【經】「都無所住應生其心。</div><div class='in_commentary'>【纂釋】此令住於無相也。謂觀無相真如，名為無住；要證真如，方滅我、有情等想也。</div>
</div><div class='D152'><div class='in_index'>(壬三)釋所由</div><div class='in_sutra'>【經】「何以故？善現！諸有所住則為非住。</div><div class='in_commentary'>【纂釋】此第三、釋所由。若住色等生心者，便為非真住故。</div>
</div><div class='D153'><div class='in_index'>(壬四)總結</div><div class='in_sutra'>【經】「是故如來說諸菩薩應無所住而行布施，不應住色、聲、香、味、觸、法而行布施。</div><div class='in_commentary'>【纂釋】此第四、總結。波羅蜜多有六，而獨舉施者，以施攝六度故也。</div>
</div><div class='D154'><div class='in_index'>(庚四)勸益有情住二空理<span class='subIndex'>分二：(辛一)令行無住施，(辛二)別釋道理。</span></div>
</div><div class='D155'><div class='in_index'>(辛一)令行無住施</div><div class='in_sutra'>【經】「復次，善現！菩薩摩訶薩為諸有情作義利故，應當如是棄捨布施。</div><div class='in_commentary'>【纂釋】此第四、勸益有情住二空理(除疑示理)也。於中，初、令行無住施，後、別釋道理。謂恐有疑難曰：前言不住生心者，云何為利有情而起修行，復不名住於有情事？為斷此疑，故有此文。「捨棄布施」者，謂棄捨財物等以行布施也。</div>
</div><div class='D156'><div class='in_index'>(辛二)別釋道理</div><div class='in_sutra'>【經】「何以故？善現！諸有情想即是非想。一切有情，如來即說為非有情。</div><div class='in_commentary'>【纂釋】「諸有情想」者，謂執實有受施之有情及能施之有情也。彼有情者，但是名字施設；五蘊聚集，假名有情，自體本無；彼二蘊，亦復依他眾緣而生，無自體故。「即是非想」者，非真實想也。「一切有情」者，謂所執實有情。「非有情」者，非實之有情也。上來釋第一疑(於前捨自體以生疑)竟。</div>
</div></div><div class='Q13'><div class='D157'><div class='in_index'>(己二)釋無住等行不能與無相果為因之疑<span class='subIndex'>分二：(庚一)明不妄語，(庚二)除遣外孰。</span></div>
</div><div class='D158'><div class='in_index'>(庚一)明不妄語</div><div class='in_sutra'>【經】「善現！如來是實語者、諦語者、如語者、不異語者。</div><div class='in_commentary'>【纂釋】此釋無住等行不能與無相果為因之疑也。謂有疑曰：向說不住等因得無相果，所證果法既無相空寂，不住等行云何能作因耶？為斷此疑也(按：此疑為全經二十七疑中之第九疑)。此文有二：初、明不妄語，後、遣外執。此初也。謂如來以如實智，依四種境說四種語，皆不妄謬：一者、佛說得菩提，無有妄謬，是為「實語」。二者、於聲聞乘說苦等四諦，無有妄謬，是為「諦語」。三者、於大乘中說法熱我所顛真如，無有妄謬，是為「如語」。四者、說一過去、未來、現在所有授記事，無有妄謬，是為「不異語」也。</div>
</div><div class='D159'><div class='in_index'>(庚二)除遣外孰</div><div class='in_sutra'>【經】「復次，善現！如來現前等所證法、或所說法、或所思法，即於其中非諦非妄。</div><div class='in_commentary'>【纂釋】「現前等所證法」者，謂所證理。「諦」者，實也。「非諦」者，謂如來所說之法，非即其所內證之法，故不可如言而執實。「非妄」者，如來所說之法，是隨順其所內證之法，由順彼故，亦非妄言；故不可離言而別求。由非妄故，依佛教而修學。由非諦故，離妄想而證真也。</div>
</div></div><div class='Q14'><div class='D160'><div class='in_index'>(己三)釋真如逼在何故有得有不得之疑</div><div class='in_sutra'>【經】「善現！譬如士夫入於暗室，都無所見；當知菩薩若墮於事，謂墮於事而行布施，亦復如是。善現！譬如明眼士夫，過夜曉已，日光出時，見種種色；當知菩薩不墮於事，謂不墮事而行布施，亦復如是。</div><div class='in_commentary'>【纂釋】此破第三疑也。謂有疑曰：若諸賢聖皆是無為之所顯(即由證得無為真如而得名，義已見前)者，彼無為真如於一切時、一切處有，云何佛果要以無住心方能證得，有住心不能證得耶？得佛菩提，云何不住？又若於一切時、處皆有實體真如，何故有人證得，有人不證耶？(按：此為全經二十七疑中之第十疑也。)為釋此疑，故說入闇等喻。文中先明住事為生死因，後明不住為出世業。總此意云：真如雖於一切時、處 有，由其無智(智不出現)，以心住法故，即不能證，猶如入闇，不知我何所處；由其有智(智出現時)，心不住法故，即便得見，猶如明眼，見種種色。此中以暗比喻無智；退曉日出，喻其有智(智出現時)；明眼士夫，喻有智人；眼見眾色，喻智起用；所見色像，喻所知境；「墮於事」者，謂心有所住也。</div>
</div><div class='D161'><div class='in_index'>(戊二)正校量<span class='subIndex'>分二：(己一)校勝劣分二，(己二)釋所以分六。</span></div>
</div><div class='D162'><div class='in_index'>(己一)校勝劣<span class='subIndex'>分二：(庚一)明於法正行，(庚二)舉事校量。</span></div>
</div><div class='D163'><div class='in_index'>(庚一)明於法正行</div><div class='in_sutra'>【經】「復次，善現！若善男子或善女人於此法門受、持、讀、誦，究竟通利，及廣為他宣說開示，如理作意，則為如來以其佛智悉知是人；則為如來以其佛眼悉見是人；則為如來悉覺是人。如是有情，一切當生無量福聚。</div><div class='in_commentary'>【纂釋】自下正校量，於中，初、校勝劣，後、釋所以。前中有二：初、明於法正行，後、舉事校量。此初也。於此法門而正修行有其二種：一、於文正行，謂受持、讀誦，及為他說；二、於義正行，謂如理作意。此之正行，是正報菩提之因，真法供養，所有世間財寶供養所不能及。由如是故，如來恆以佛智悉知是人，恆以佛眼悉見是人，親近憶念之也。</div>
</div><div class='D164'><div class='in_index'>(庚二)舉事校量</div><div class='in_sutra'>【經】「復次，善現！假使善男子或善女人，日初時分以殑伽河沙等自體布施，日中時分復以殑伽河沙等自體布施，日後時分亦以殑伽河沙等自體布施，由此法門，經於俱胝那庾多百千劫以自體布施。若有聞說如是法門，不生誹謗，由此因緣所生福聚，尚多於前無量無數，何況能於如是法門具足畢竟書寫、受、持、讀、誦，究竟通利，及廣為他宣說開示，如理作意！</div><div class='in_commentary'>【纂釋】此舉事校量。文中先假設自體(自己身體)施多，後顯信經福勝。日以三時捨自體者，假設有此事也。「不生誹謗」者，謂雖未能受、持、讀誦，但生淨信，隨順歡喜也。然此所生福聚，比長時捨身所得福聚更為殊勝者，謂於生死中，雖捨自體，終無能契證真如；一生淨信，雖尚未慧解，然由信故，因即聽聞，由此為增上緣，熏本有無漏智種子，令其增長，定當成佛，其福即多也。</div>
</div><div class='D165'><div class='in_index'>(己二)釋所以<span class='subIndex'>分六：(庚一)示此法門唯大機能入分二，(庚二)示持此法即荷擔菩提分二，(庚三)示此經在處皆可尊重，(庚四)示持此經能轉業障，(庚五)示持此經能速證菩提分二，(庚六)示成就威力得大妙果分二。</span></div>
</div><div class='D166'><div class='in_index'>(庚一)示此法門唯大機能入<span class='subIndex'>分二：(辛一)明此經德大，(辛二)明持誦福圓。</span></div>
</div><div class='D167'><div class='in_index'>(辛一)明此經德大</div><div class='in_sutra'>【經】「復次，善現！如是法門不可思議、不可稱量；應當希冀不可思議所感異熟。善現！如來宣說如是法門，為欲饒益趣最上乘諸有情故，為欲饒益趣最勝乘諸有情故。</div><div class='in_commentary'>【纂釋】自下釋所以中，文有六：一、示此法門唯大機能入，小機不能：二、示持此法即是荷擔菩提；三、示此經在處皆可尊重；四二不持此經能轉業障；五、示持此經能速證菩提；六、示能成就種種威力，得大妙果。初中分二：初、明此經德大，後、明持誦福圓。此初也。「不可思議」者，謂非凡情比度境界。「不可稱量」者，謂所得福不共二乘等法也。「異熟」者，果報也。由昔所作善、惡業為增上緣，感生後時無記果體，因(增上緣亦是因之一種)有善、惡，果唯無記，異類而熟，故云異熟也。尚有餘義，具如《婆沙》、《俱舍》、《瑜伽》、《唯識》等說。「為欲饒益趣最上乘諸有情」等者：「最上乘」及「最勝乘」皆指大乘。由其境界不可思議，故名最上。由其所獲之福超過二乘，故名最勝。發趣上乘之有情，正指不定性入之有菩薩性者，兼指直往大乘之菩薩性人也。</div>
</div><div class='D168'><div class='in_index'>(辛二)明持誦福圓</div><div class='in_sutra'>【經】「善現！若有於此法門受、持、讀、誦，究竟通利，及廣為他宣說開示，如理作意，即為如來以其佛智悉知是人，即為如來以其佛眼悉見是人，則為如來悉覺是人。如是有情，一切成就無量福聚，皆當成就不可思議、不可稱量無邊福聚。</div><div class='in_commentary'>【纂釋】謂由此法為最上乘、最勝乘說，故有受、持、讀、誦等者，必獲無上菩提不可思議功德；故於此法生少信者，便勝捨身多也。</div>
</div><div class='D169'><div class='in_index'>(庚二)示持此法即荷擔菩提<span class='subIndex'>分二：(辛一)明大機持誦為荷菩提，(辛二)顯二乘凡夫不能聽受。</span></div>
</div><div class='D170'><div class='in_index'>(辛一)明大機持誦為荷菩提</div><div class='in_sutra'>【經】「善現！如是一切有情，其肩荷擔如來無上正等菩提。</div><div class='in_commentary'>【纂釋】示持此法即是荷擔菩提中，初、明大機持誦為荷菩提，後、顯二乘、凡夫不能聽受。此初也。謂持之者，當能獲證菩提；雖現來得，後必得故，故荷擔，謂以肩負荷、擔揭之，喻堪能證得也。</div>
</div><div class='D171'><div class='in_index'>(辛二)顯二乘凡夫不能聽受</div><div class='in_sutra'>【經】「何以故？善現！如是法門非諸下劣信解有情所能聽聞，非諸我見、非諸有情見、非諸命者見、非諸士夫見、非諸補特伽羅見、非諸意生見、非諸摩納婆見、非諸作者見、非諸受者見所能聽聞。此等若能受、持、讀、誦，究竟通利，及廣為他宣說開示，如理作意，無有是處。</div><div class='in_commentary'>【纂釋】「下劣信解有情」謂即二乘。「我見」等者，謂凡夫也。</div>
</div><div class='D172'><div class='in_index'>(庚三)示此經在處皆可尊重</div><div class='in_sutra'>【經】「復次，善現！若地方所聞此經典，此地方所當為世間諸天及人、阿素洛等之所供養、禮敬、右遶如佛靈廟。</div><div class='in_commentary'>【纂釋】此示經所在處皆可尊重也。</div>
</div><div class='D173'><div class='in_index'>(庚四)示持此經能轉業障</div><div class='in_sutra'>【經】「復次，善現！若善男子或善女人於此經典受、持、讀、誦，究竟通利，及廣為他宣說開示，如理作意，若遭輕毀、極遭輕毀。所以者何？善現！是諸有情宿生所造諸不淨業應感惡趣；以現法中遭輕毀故，宿生所造諸不淨業皆悉消盡，當得無上正等菩提。</div><div class='in_commentary'>【纂釋】此示能淨除業障也。如《雜集論》七說，故思造業有五：一者、他所教敕；謂自無欲樂，因他強力之所教敕。二者、他所勸請；謂白無欲樂，因他勸請，勉強而作。三者、無所了知：謂嬰孩、一分畜生之類，不知得失，隨欲而作。四者、根本執著；謂為貪瞋等纏蔽其心，知罪而作。五者，顛倒分別：謂不識正理，愛樂邪法，為求當來樂果而作。前三造業，輕故，未必定受苦果。後二造業，重故，必受苦報。此後二業，造巳應墮惡趣者，由能受持，讀誦此經故，轉先重業，現世遭人輕毀，其業並即消滅也。此據中容受持者說。若起增上心受持之者，罪頓消滅，亦非為人輕毀，轉重令輕也。若其下劣心受持之者，未必罪滅也。又釋：若時與報俱不定者(即何生受報及受報否俱不定)，即總消滅。報定而時不定者(即當來應受而時不決定)，轉之現世輕受也。由如是故，雖少信受，其福多於前捨自身體也。謂由聽聞、受持此經故，依學無分別智證二空理，二障都亡，名真滅罪也。又由愚癡故，分別惡業罪生；若聞此經，得智慧故，斷除分別，即是罪從心生，還從心滅也。由持此經當得真滅罪故，於現在中亦得迴重輕受也。問：既造惡業，當理受報；云何由受持等便能轉重為輕，或竟不受？答：由受持時熏生新善種子，及令本有善種勢力增強。善種加強，惡業種子勢力即便減弱。惡業減弱，報便成輕；其極弱者，報便不起也。</div>
</div><div class='D174'><div class='in_index'>(庚五)示持此經能速證菩提<span class='subIndex'>分二：(辛一)舉自所得福，(辛二)校他受持福。</span></div>
</div><div class='D175'><div class='in_index'>(辛一)舉自所得福</div><div class='in_sutra'>【經】「何以故？善現！我憶過去於無數劫復過無數，於然燈如來、應、正等覺先，復過先，曾值八十四俱胝那庾多百千諸佛；我皆承事。既承事已，皆無違犯。</div><div class='in_commentary'>【纂釋】此示持此經能速證菩提也。於中，初、舉自所得福德，後、校他受持福德。此初也。言「無數」者梵語為阿僧企耶( A s akhey a)，及數位名，通塗以為從一至十，十十成百，十百成千，十千成萬，萬萬成億，萬億成兆，如是計之，至一千萬萬萬萬萬萬萬萬兆( 1x1051)，名一阿僧企耶，古印度人以為數之極也。若准《華嚴經》及《贊述》等復有不同計法。總之，此為一極大之數目便是，不必費神考據矣。世尊昔於第三阿僧企耶劫初逢然燈佛；今言「無數劫復過無數」，復言「先復過先」，則是第二阿僧企耶之前。「俱胝( K o)及「那庾多( Nayuta)」皆數位名，各有十萬、百萬、千萬三說；玄奘三藏則考定俱胝為千萬，又通以那庾多當十萬也。謂在第二阿僧企耶劫前逢八十四俱胝那庾多百千諸佛，於中二承事，皆無違犯也。然此但舉數目，不言殑伽河沙者，謂所逢佛極少，且說隨於地前所逢諸佛；入地已後所逢諸佛不止爾許也。</div>
</div><div class='D176'><div class='in_index'>(辛二)校他受持福</div><div class='in_sutra'>【經】「善現！我於如是諸佛世尊皆得承事，既承事已，皆無違犯；若諸有情，後時、後分、後五百歲，正法將滅時分轉時，於此經典受、持、讀、誦，究竟通利，及廣為他宣說開示，如理作意。善現！我先福聚於此福聚，百分計之所不能及。如是千分、若百千分、若俱胝百千分、若俱胝那庾多百千分、若數分、若計分、若算分、若喻分、若鄔波尼殺曇分亦不能及。</div><div class='in_commentary'>【纂釋】此以末代有情受、持福德而校量也。供養諸佛但是福門，助菩提法：聽聞、持、誦，則生意解，能證菩提。菩薩雖復行餘百千諸行，若不修習慧波羅蜜多，終不契證真如，斷除惑障。是故聽聞此經能速證菩提也。</div>
</div><div class='D177'><div class='in_index'>(庚六)示成就威力得大妙果<span class='subIndex'>分二：(辛一)明勢力廣大聞或迷亂，(辛二)顯所得果非思量境。</span></div>
</div><div class='D178'><div class='in_index'>(辛一)明勢力廣大聞或迷亂</div><div class='in_sutra'>【經】「善現！我若具說當於爾時是善男子或善女人所生福聚，乃至是善男子或善女人所攝福聚，有諸有情則便迷悶，心或狂亂。</div><div class='in_commentary'>【纂釋】此示成就種種威力得大妙果。於中；初、明勢力廣大，聞或迷亂；後、顯所得妙果非思量境。此初也。此意云：無始時來，於諸有情所作殺、盜等業，為怨、為害，一聞、一讀此經，發菩提心，永除怨害，於一切有情所，永無殺、盜等心；與諸有情為父、為母，津濟教導；恆為勝友而行方便；共為親眷而行孝義；示為朋友而行篤信；示為臣輔而有忠良；示為君王，方便撫救；乃至示為傭作或下賤等。若作長者，長者中尊，如無垢稱廣說其行。當來成佛，功德無窮，能盡未來，化有情類。如是廣大功德，但由聽聞而得起故。故若具說，愚夫無智，聞或迷闇，心因玨亂也。言「迷悶」者，不解其理，返生厭悶。言「狂亂」者，任意毀謗，起邪謬解也。</div>
</div><div class='D179'><div class='in_index'>(辛二)顯所得果非思量境</div><div class='in_sutra'>【經】「是故，善現！如來宣說如是法門不可思議、不可稱量；應當希冀不可思議所感異熟。」</div><div class='in_commentary'>【纂釋】謂經詮無相之義，受、持、讀、誦者所感異熟，其多性、勝性，皆非凡情之所能測也。如是般若經典，一經開卷，或講或讀，以此為增上緣，引發無漏種子，能破有情百千罪障，能得菩提；故縱捨多身體，其功德不可與此校量也。</div>
</div></div><div class='Q16'><div class='D180'><div class='in_index'>(乙二)第二周說除增上慢<span class='subIndex'>分二：(丙一)當宗正說分二，(丙二)廣釋策疑分十七。</span></div>
</div><div class='D181'><div class='in_index'>(丙一)當宗正說<span class='subIndex'>分二：(丁一)善現問，(丁二)佛答分二。</span></div>
</div><div class='D182'><div class='in_index'>(丁一)善現問</div><div class='in_sutra'>【經】爾時，具壽善現復白佛言：「世尊！諸有發趣菩薩乘者，應云何住？云何修行？云何攝伏其心？」</div><div class='in_commentary'>【纂釋】此第二周說。謂有已發趣者言「我能發趣」，已修行者言「我能修行」，已斷障者言「我能斷障」；為除如是增上慢故，乃有第二周說也。由如是菩薩生分別故，則障菩提。分別是所知障，正障於不住道也。謂若發趣、修行時，以無分別智冥契真如，不生分別謂我能然，名不住道；不住生死及涅槃故。若有分別，則為非證，故名為障。二乘有法執，為涅槃所拘，便即取寂；凡夫有人執，為生死所縛，不能出離：菩薩具大智故，不住生死，具大悲故，不住涅槃，不為兩邊所拘，故名不住也。若行而有執，是則為涅槃所拘；若不行而執，則為生死所縛，皆為有住。要熾然發趣，熾然修行，熾然斷障，而不起「我能」之執，方得住於不住道也。就中分二：初、當宗正說，後、廣釋眾疑。前中有二：初、善現問，後、佛答。此初也。(唐宗密《金剛般若經》等以此間為全經二十七疑之一。今細勘頌釋譯文，知不爾也。)</div>
</div><div class='D183'><div class='in_index'>(丁二)佛答<span class='subIndex'>分二：(戊一)答其初問以例餘二，(戊二)釋違不住義。</span></div>
</div><div class='D184'><div class='in_index'>(戊一)答其初問以例餘二</div><div class='in_sutra'>【經】佛告善現：「諸有發趣菩薩乘者，應當發起如是之心：『我當皆令一切有情，於無餘依妙涅槃界而般涅槃，雖度如是一切有情，令滅度已，而無有情得滅度者。』」</div><div class='in_commentary'>【纂釋】發心、修行等本欲除病；既存我執，病乃轉生。欲令雖復發心，內忘其我，勿念我能；修行亦然，降伏亦爾；故答初問，餘令例知也。然此文中，准前亦有四心。云「一切有情」者，是廣大心。「於無餘依妙涅槃界而般涅槃」，是最勝心。「雖度如是一切有情令滅度已，而無有情得滅度者」，是至極心。餘文顯無顛倒心。</div>
</div><div class='D185'><div class='in_index'>(戊二)釋違不住義</div><div class='in_sutra'>【經】「何以故？善現！若諸菩薩摩訶薩有情想轉，不應說名菩薩摩訶薩。所以者何？若諸菩薩摩訶薩不應說言有情想轉，如是命者想、士夫想、補特伽羅想、意生想、摩納婆想、作者想、受者想轉，當知亦爾。何以故？善現！無有少法名為發趣菩薩乘者。」</div><div class='in_commentary'>【纂釋】此釋違不住道也。謂無分別智內證真如之時，不見有我、法，不作「我能發趣」之想；故言「無有少法名為發趣菩薩乘者」；以真如中無能發趣之「者」故也。</div>
</div></div><div class='Q17'><div class='D186'><div class='in_index'>(丙二)廣釋策疑分十七：<span class='subIndex'>(丁一)釋無菩薩之疑分二，(丁二)釋無諸佛之疑分二，(丁三)釋無菩提之疑分二，(丁四)釋無人度有情嚴佛土之疑分二，(丁五)釋佛不見諸法之疑分二，(丁六)釋福德亦是顛倒之疑分三，(丁七)釋無為何有相好之疑分二，(丁八)釋無身云何說法之疑分二，(丁九)釋深法恐無人信之疑分二，(丁十)釋於無上菩提所生之疑分三，(丁十一)釋聲教非菩提因之疑，(丁十二)釋平等云何度生之疑分二，(丁十三)釋以具相比知真佛之疑分二，(丁十四)釋菩薩修福無功之疑分二，(丁十五)釋有情不得見佛之疑，(丁十六)釋真佛化佛一異之疑分二，(丁十七)釋化身教法受持無福之疑分二。</span></div>
</div><div class='D187'><div class='in_index'>(丁一)釋無菩薩之疑<span class='subIndex'>分二：(戊一)佛問，(戊二)善現答，(戊三)佛印成分二。</span></div>
</div><div class='D188'><div class='in_index'>(戊一)佛問</div><div class='in_sutra'>【經】佛告善現：「於汝意云何？如來昔於然燈如來、應、正等覺所，頗有少法能證阿耨多羅三藐三菩提不？」作是語已。</div><div class='in_commentary'>【纂釋】自下廣釋寬疑中有十七疑。於中第一至第六疑，依前當宗正說處起；其後諸疑，因輾轉釋疑而生。至文當知。此第一、釋無菩薩之疑也(按：此乃全徑二十七疑中之第十一疑也)。謂有疑曰：若實無有法名發趣菩薩乘者，是則無菩薩；云何世尊昔於然燈佛所，以花供養，布髮掩泥等，行菩薩行耶？釋之文有三：初、佛問，次、善現答，後、佛印成。此初也。虛妄執是有所得；如來昔於然燈佛所發菩提心，證人、法二空真如，於其所執都無所得。然於無所得以得菩提也。言「頗有少法能證阿耨多羅三藐三菩提不」者，佛問善現云，於真如中頗有少許之法如來於彼能證大菩提者不？</div>
</div><div class='D189'><div class='in_index'>(戊二)善現答</div><div class='in_sutra'>【經】具壽善現白佛言：「世尊！如我解佛所說義者，如來昔於然燈如來、應、正等覺所，無有少法能證阿耨多羅三藐三菩提。」說是語已。</div><div class='in_commentary'>【纂釋】此答也。如來昔於然燈佛所修菩薩行時，都無所得，離諸分別，不見有人、法也。</div>
</div><div class='D190'><div class='in_index'>(戊三)佛印成<span class='subIndex'>分二：(己一)印可，(己二)釋成分二。</span></div>
</div><div class='D191'><div class='in_index'>(己一)印可</div><div class='in_sutra'>【經】佛告具壽善現言：「如是！如是！善現！如來昔於然燈如來、應、正等覺所，無有少法能證阿耨多羅三藐三菩提。</div><div class='in_commentary'>【纂釋】此佛印成也。於中，初、印可，後、釋成。此初也。謂真如中無有所得，亦無授記；人、法皆空故。《說無垢稱經》云：「若依如生得授記者，如無有生。若依如滅得授記者，如無有滅。」故真如中無授記也。然此中但說真如之中無有實法而可證覺，非謂亦無真智能證真如(七真如)，名為菩提。故於事(用)上菩提亦不無也。又正契實體真如之時無此可得，故言無法可證菩提；非謂事(用)中亦無言教而可聽聞也。</div>
</div><div class='D192'><div class='in_index'>(己二)釋成<span class='subIndex'>分二：(庚一)反顯，(庚二)順成。</span></div>
</div><div class='D193'><div class='in_index'>(庚一)反顯</div><div class='in_sutra'>【經】「何以故？善現！如來昔於然燈如來、應、正等覺所，若有少法能證阿耨多羅三藐三菩提者，然燈如來、應、正等覺不應授我記言：『汝摩納婆於當來世，名釋迦牟尼如來、應、正等覺。』</div><div class='in_commentary'>【纂釋】此佛釋成。於中有二：初、反顯，後、順成。此初也。謂若於然燈佛所有法可證而得菩提者，是則為有所得；有所得者，即所執有；有所執故，不契真如，此為凡類，如何與我授記？但由心證真如，於我、法都無所得：無所得故，名契會真；契會真故，二執都盡；執既盡故，得可成佛，所以然燈與授記也；知我會真，無所得故。</div>
</div><div class='D194'><div class='in_index'>(庚二)順成</div><div class='in_sutra'>【經】「善現！以如來無有少法能證阿耨多羅三藐三菩提，是故然燈如來、應、正等覺授我記言：『汝摩納婆於當來世，名釋迦牟尼如來、應、正等覺。』</div><div class='in_commentary'>【纂釋】此順成。既有授記，則知真如中雖無菩薩，非事用之菩薩亦無也。</div>
</div></div><div class='Q18'><div class='D195'><div class='in_index'>(丁二)釋無諸佛之疑<span class='subIndex'>分二：(戊一)明佛有自性身，(戊二)遮虛說分二。</span></div>
</div><div class='D196'><div class='in_index'>(戊一)明佛有自性身</div><div class='in_sutra'>【經】「所以者何？善現！言如來者，即是真實、真如增語；言如來者，即是無生、法性增語；言如來者，即是永斷道路增語；言如來者，即是畢竟不生增語。何以故？善現！若實無生，即最勝義。</div><div class='in_commentary'>【纂釋】此釋無諸佛之疑(按：此乃全經二十七疑中之第十二疑也)。於中初、明佛有自性身(法身)，後、遮虛說。此初也。謂有疑曰：若無菩薩，誰人成佛？是則佛亦應無，謂一向無佛也。為答此難，言佛有自性身。貪生妄執五蘊所成殊勝色身為佛；智者了彼速朽速壞，都無有實；唯有真如常而復真；如故是常，不變異也；真故離妄，不顛倒也。此之真如，水火不能書，風賊不能壞；有佛無佛，其性恆然；說與不說，其義不改。但凡夫妄倒，故執身為身，不觀身理，淪溺長久；聖者正知，故不著於身，但觀真理，既能契悟，生死永消，妄覆都盡，理明顯故，名曰如來。以此即明不無佛也。言「增語」者，謂不論有為、無為法，其自性皆離言說；一切名言，皆是於諸法離言自性之上強作摹擬：故言如來，言真如，言法性等等，皆是於真實之真如(真如之離言自性)上強增言語也。言「無生法性」者：諸法實體，名為法性，即真如之別名。諸法實體，自然如是，不能究詰其由來，本自不生，後亦不滅，故名無生法性。言「永斷道路」者：「道路」是人人之所共由，借指萬貪所共依之真如實體；於真如中，煩惱及苦皆永斷也。</div>
</div><div class='D197'><div class='in_index'>(戊二)遮虛說<span class='subIndex'>分二：(己一)遮他言，(己二)成無得。</span></div>
</div><div class='D198'><div class='in_index'>(己一)遮他言</div><div class='in_sutra'>【經】「善現！若如是說：『如來、應、正等覺能證阿耨多羅三藐三菩提』者，當知此言為不真實。</div><div class='in_commentary'>【纂釋】此遮虛說。此中，初、遮他言，後、成無得。此初也。如來既即真如，豈言說所能稱實！故若說者，是不實語；但是分別故。</div>
</div><div class='D199'><div class='in_index'>(己二)成無得</div><div class='in_sutra'>【經】「所以者何？善現！由彼謗我起不實執。何以故？善現！無有少法，如來、應、正等覺能證阿耨多羅三藐三菩提。</div><div class='in_commentary'></div>
</div></div><div class='Q19'><div class='D200'><div class='in_index'>(丁三)釋無菩提之疑<span class='subIndex'>分二：(戊一)釋外疑執分三，(戊二)舉喻彰身。</span></div>
</div><div class='D201'><div class='in_index'>(戊一)釋外疑執<span class='subIndex'>分三：(己一)明所證非諦非妄，(己二)顯唯是佛得，(己三)總結成。</span></div>
</div><div class='D202'><div class='in_index'>(己一)明所證非諦非妄</div><div class='in_sutra'>【經】「善現！如來現前等所證法，或所說法，或所思法，即於其中非諦非妄。</div><div class='in_commentary'>【纂釋】此第三、釋無菩提之疑(按：此乃全經二十七疑中之第十三疑也)。於中，初、明所證非諦非妄，次、顯唯是佛得，後、總結成。此初也。謂有疑云：若一向無佛，應一向無菩提可得；以有菩提，便有得菩提之佛也。為斷此疑，故有此文。如來得彼菩提故，故曰「非妄」。非實有為相故，故曰「非諦」。</div>
</div><div class='D203'><div class='in_index'>(己二)顯唯是佛得</div><div class='in_sutra'>【經】「是故如來說名一切法、一切法。</div><div class='in_commentary'>【纂釋】此明唯是佛得。「一切法」者，謂一切有漏、無漏法。一切法之本體皆是真如；故以「一切法」名真如也。即依此義，世尊密意說「一切法皆是佛法」。「皆是佛法」者，皆是佛所證之法故。</div>
</div><div class='D204'><div class='in_index'>(己三)總結成</div><div class='in_sutra'>【經】「善現！一切法、一切法者，如來說非一切法；是故如來說名一切法、一切法。」</div><div class='in_commentary'>【纂釋】「一切法、一切法」者如前句，意指真如。「非一切法」者，非凡愚所得法、想法也。又解：前說一切法皆是佛法，體即真如，恐聞者起分別想，執有一恆常逼在之物，名曰真如；故今遣之，說非實有一常逼之物名「一切法(真如)」也。</div>
</div><div class='D205'><div class='in_index'>(戊二)舉喻彰身</div><div class='in_sutra'>【經】佛告善現：「譬如士夫具身、大身。」具壽善現即白佛言：「世尊！如來所說士夫具身、大身，如來說為非身；是故說名具身、大身。」</div><div class='in_commentary'>【纂釋】就舉喻彰身中，初、舉喻，後、善現順成。「具身、大身」者，喻自性身(法身)及受用身。自性身遍一切處，圓滿具足，故喻以具身。受用身功德大故，喻為大身。此一一種身，由離煩惱、所知二障，如次得故(此依基師《贊述》意解)。又解：「具身、人身」者，唯喻自性身；體即真如，遍一切處故，為大功德法所依止故，故名具身、大身。(此依世親《頌釋》解。二非身)者；受用身非虛妄分別所起身故；自性身非有為身故，或無身相故。</div>
</div></div><div class='Q20'><div class='D206'><div class='in_index'>(丁四)釋無人度有情嚴佛土之疑<span class='subIndex'>分二：(戊一)遮實度有情之念分二，(戊二)遮實莊嚴淨土之念分二。</span></div>
</div><div class='D207'><div class='in_index'>(戊一)遮實度有情之念<span class='subIndex'>分二：(己一)標，(己二)釋。</span></div>
</div><div class='D208'><div class='in_index'>(己一)標</div><div class='in_sutra'>【經】佛言：「善現！如是！如是！若諸菩薩作如是言：『我當滅度無量有情。』是則不應說名菩薩。</div><div class='in_commentary'>【纂釋】此下第四、釋無人度有悄、嚴佛土之疑(按：此為個經二十七疑中之第十四疑也)。謂有疑曰：若無菩薩，無諸佛，無菩提者，誰度有情；若無有情，教化誰令入涅槃耶？又若無菩薩，誰莊嚴(作動詞用)淨土耶？釋疑中分二：初、遮實度有情之念，後、遮實莊嚴佛土之念。就遮度有情念中，先標，後釋。此標也。此意云：若菩薩執云「我得菩提，有他有情可度」，即不名菩薩；以有我、有情等想故。若有我、有情等想，如何能得菩提，能度有情入涅槃耶？謂有假有情，譬猶幻人為幻人說法故。謂有五蘊和合假有情故，令得無餘涅槃；無如所執之實有情故，不見有有情而滅度也。謂有假菩薩而求證故，諸佛得菩提；而撫所執實菩提故，亦無菩薩也。故涅槃經第十三云：五陰和合稱言某甲；凡夫之人謂為實有，稱言某甲；有智之人解陰無有某甲名字，離陰亦無某甲名字也。又解：或有菩薩證真如已，於後散心起俱生慢，謂我能證真如，我能教化眾生令入涅槃等。今為斷彼慢故，故有此文生也。然俱生慢在第六識者，八地已上方永不起；在第七識者，至金剛心方永不行。今所說之慢，且約第六起「我能」等，非約第七識也。前七地菩薩起慢之時必不證真，自謂證真便非菩薩，非不起慢時亦非菩薩也。</div>
</div><div class='D209'><div class='in_index'>(己二)釋</div><div class='in_sutra'>【經】「何以故？善現！頗有少法名菩薩不？」善現答言：「不也，世尊！無有少法名為菩薩。」佛告善現：「有情有情者，如來說非有情；故名有情，是故如來說一切法無有有情、無有命者、無有士夫、無有補特伽羅等。</div><div class='in_commentary'>【纂釋】「無有少法名為菩薩」者，謂若有其實法者，此法能度有情故，可名菩薩也。「如來說一切法無有有情」等者，證真如時，不見有有情等故，是無菩薩也。</div>
</div><div class='D210'><div class='in_index'>(戊二)遮實莊嚴淨土之念<span class='subIndex'>分二：(己一)標，(己二)釋分二。</span></div>
</div><div class='D211'><div class='in_index'>(己一)標</div><div class='in_sutra'>【經】「善現！若諸菩薩作如是言：『我當成辦佛土功德莊嚴』。亦如是說。</div><div class='in_commentary'>【纂釋】此遮實有莊嚴(動詞)佛土之念。於中有二：初、標，後、釋。此初也。言「成辦佛上功德莊嚴」者，謂作當來成佛時受用土之功德莊嚴能成辦也，亦即以清淨功德嚴飾未來成佛時之受用土也。蓋受用土者，具足諸圓滿相(如《佛地經》所說十八種圓滿等)，異凡世，是由佛無垢識中清淨種子之所變現。如是清淨種子，要待殊勝增上緣力，始能引發；故菩薩於見道後，仍須精進不懈，修行六波羅密，熏習淨業種子，為增上緣，並續修勝妙空慧，漸斷煩惱、所知二障種子，除其障礙；至成佛前，金剛心位，有極猛利無分別智現行，二障種子一時頓斷，有漏八識亦遭摧滅；有漏滅時，無垢識同時現起，識中淨種變現莊嚴淨土，佛受用身居住其中，教化地上諸菩薩貴。依此道理，如欲嚴淨佛土，必須嚴淨自心，聽經學慧，除我、法執，親證真如，歷久熏修，二障蠲盡；內心淨故，外土亦淨；即是內具莊嚴，外住七寶；所以《無垢稱經》中，螺髻梵王見淨，舍利子見穢，但由內心有其垢淨不同，外土亦有淨穢兩異也。若言「我當成辦佛土功德莊嚴」，是則我執末忘，不名菩薩矣。故無著頌云「智習唯識通」；《無垢稱經》云「心淨故」等，又云忍辱、持戒等十善道是菩薩淨土也。「亦如是說」者：亦不應說名菩薩也。又解：此文亦約除俱生慢而說也。</div>
</div><div class='D212'><div class='in_index'>(己二)釋<span class='subIndex'>分二：(庚一)明無相是真莊嚴，(庚二)明達理是真菩薩。</span></div>
</div><div class='D213'><div class='in_index'>(庚一)明無相是真莊嚴</div><div class='in_sutra'>【經】「何以故？善現！佛土功德莊嚴、佛土功德莊嚴者，如來說非莊嚴；是故如來說名佛土功德莊嚴、佛土功德莊嚴。</div><div class='in_commentary'>【纂霹】「佛土功德莊嚴」者，謂無相之莊嚴。「如來說非莊嚴」者，非有相之莊嚴。「是故如來說名佛土功德莊嚴」者，是真實莊嚴也。</div>
</div><div class='D214'><div class='in_index'>(庚二)明達理是真菩薩</div><div class='in_sutra'>【經】「善現！若諸菩薩於無我、法無我、法深信解者，如來、應、正等覺說為菩薩。」</div><div class='in_commentary'>【纂釋】「無我法」者，謂無我之義理也。若菩薩達我法空，證無我理，是真菩薩，亦真莊嚴。若有我、法分別，便非菩薩，亦非莊嚴也。</div>
</div></div><div class='Q21'><div class='D215'><div class='in_index'>(丁五)釋佛不見諸法之疑<span class='subIndex'>分二：(戊一)明佛有能見分二，(戊二)明佛有所見分五。</span></div>
</div><div class='D216'><div class='in_index'>(戊一)明佛有能見<span class='subIndex'>分二：(己一)明佛有肉眼，(己二)明佛有後四眼。</span></div>
</div><div class='D217'><div class='in_index'>(己一)明佛有肉眼</div><div class='in_sutra'>【經】佛告善現：「於汝意云何？如來等現有肉眼不？」善現答言：「如是，世尊！如來等現有肉眼。」</div><div class='in_commentary'>【纂釋】此第五、釋佛不見諸法之疑(按：此乃全經二十七疑中之第十五疑也)。謂有疑曰：前說菩薩不見彼足有情，不見我為菩薩，不見嚴淨佛上者，為有情等是無故不見，為諸佛自不見耶？今釋此疑。文有二：先明佛有能見，故說五眼；後明佛有所見。五眼中，先明佛有肉眼。言「肉眼」者，謂於有光處能現見羸細眾色之眼，四大種所造，淨色所成之眼根也。佛具諸根，故有肉眼。</div>
</div><div class='D218'><div class='in_index'>(己二)明佛有後四眼</div><div class='in_sutra'>【經】佛言：「善現！於汝意云何？如來等現有天眼不？」善現答言：「如是，世尊！如來等現有天眼。」佛言：「善現！於汝意云何？如來等現有慧眼不？」善現答言：「如是，世尊！如來等現有慧眼。」佛言：「善現！於汝意云何？如來等現有法眼不？」善現答言：「如是，世尊！如來等現有法眼。」佛言：「善現！於汝意云何？如來等現有佛眼不？」善現答言：「如是，世尊！如來等現有佛眼。」</div><div class='in_commentary'>【纂釋】此明佛有後四眼也。「天眼」者，能於有光及無光處如實 見遠、近、前、後、外、內諸色，與及轟生生死者也。「慧眼」者，能現證真如之無分別慧，即根本智也。「法眼」者，能知一切凡、聖根性利鈍，而隨機說法化度者，即後得智也。「佛眼」者，能現觀一切法者，又前四眼之在佛者總名佛眼也。(古德頌云：天眼通非礙，肉眼礙非通，法眼唯觀俗，慧眼直線空，佛眼如千日，照異體還同。)</div>
</div><div class='D219'><div class='in_index'>(戊二)明佛有所見<span class='subIndex'>分五：(己一)佛問，(己二)善現答，(己三)佛據殑伽沙為喻以問，(己四)善現答，(己五)佛廣成分二。</span></div>
</div><div class='D220'><div class='in_index'>(己一)佛問</div><div class='in_sutra'>【經】佛告善現：「於汝意云何？乃至殑伽河中所有諸沙，如來說是沙不？」</div><div class='in_commentary'>【纂釋】自下明佛知諸有情種種分別，亦有所見。謂雖無計所執之有情而可度、可見，非無因緣所生假有情而可見也。謂於因果之上，不見彼所執之實人、法，不得遂云有情及國土空；非佛無眼而不見，亦非無有情可見，有彼因緣所生假法故。就此之中，文有其五。今初、佛間也。言「所有諸沙，如來說是沙不」者，謂於因緣所成沙中佛說為因緣所生假有之沙不？蓋計所執之實沙雖無，而假法可見，故得取以為喻也。</div>
</div><div class='D221'><div class='in_index'>(己二)善現答</div><div class='in_sutra'>【經】善現答言：「如是，世尊！如是，善逝！如來說是沙。」</div><div class='in_commentary'>【纂釋】答如來說是因緣所生假沙。</div>
</div><div class='D222'><div class='in_index'>(己三)佛據殑伽沙為喻以問</div><div class='in_sutra'>【經】佛言：「善現！於汝意云何？乃至殑伽河中所有沙數，假使有如是等殑伽河，乃至是諸殑伽河中所有沙數，假使有如是等世界。是諸世界寧為多不？」</div><div class='in_commentary'>【纂釋】問意可解。</div>
</div><div class='D223'><div class='in_index'>(己四)善現答</div><div class='in_sutra'>【經】善現答言：「如是！世尊！如是！善逝！是諸世界其數甚多。」</div><div class='in_commentary'>【纂釋】答意可解。</div>
</div><div class='D224'><div class='in_index'>(己五)佛廣成<span class='subIndex'>分二：(庚一)標，(庚二)釋分二。</span></div>
</div><div class='D225'><div class='in_index'>(庚一)標</div><div class='in_sutra'>【經】佛言：「善現！乃至爾所諸世界中所有有情，彼諸有情各有種種，其心流注我悉能知。</div><div class='in_commentary'>【纂釋】「乃至爾所諸世界中所有有情」者：有情無量，世界無邊；且舉少分；實非祇如爾許沙敷也。「各有種種其心流注」者：一一有情皆有六識殊故，名為「種種」：如是諸識，離於念處，成顛例性，相續流轉，故名「流注」(此中「念處」者，謂於諸有為法知是無常，於有漏法知是苦，於身知是下淨，於一切法知無有我；此四者島所應念之境，名為念處。若於無常計常，於苦計樂。於不淨計淨，於無我計我，則成四顛倒也)。如是等有情心之流注，如來悉知，故能教令斷惡修善也。</div>
</div><div class='D226'><div class='in_index'>(庚二)釋<span class='subIndex'>分二：(辛一)明顛倒心非真住，(辛二)顯虛妄之相。</span></div>
</div><div class='D227'><div class='in_index'>(辛一)明顛倒心非真住</div><div class='in_sutra'>【經】「何以故？善現！心流注心流注者，如來說非流注，是故如來說名心流注心流注。</div><div class='in_commentary'>【纂釋】「心流注」者，謂虛妄分別心之流注，或顛倒心(於不淨計為淨，於苦計為樂，於無常計為常，於無我計有我，名四顛倒)之流注。「非流注」者，謂非真住心之流注。住四念處(於身、受、心、法，如實觀察，離顛倒見，名四念處)及住真如，名住故。「說名心流注」者，謂虛妄分別心之流注，或顛削心之流注也。</div>
</div><div class='D228'><div class='in_index'>(辛二)顯虛妄之相</div><div class='in_sutra'>【經】「所以者何？善現！過去心不可得，未來心不可得，現在心不可得。」</div><div class='in_commentary'>【纂釋】此示彼心流注之虛妄、顛倒相，約三世而觀也。「過去心不可得」者，過去之法已滅謝故。「未來心不可得」者，未來之法尚未生故。「現在心不可得」者，現在心虛妄分別故，勝義中無故。</div>
</div></div><div class='Q22'><div class='D229'><div class='in_index'>(丁六)釋福德亦是顛倒之疑<span class='subIndex'>分三：(戊一)佛問，(戊二)善現答，(戊三)佛成。</span></div>
</div><div class='D230'><div class='in_index'>(戊一)佛問</div><div class='in_sutra'>【經】佛告善現：「於汝意云何？若善男子或善女人，以此三千大千世界盛滿七寶奉施如來、應、正等覺，是善男子或善女人，由是因緣所生福聚寧為多不？」</div><div class='in_commentary'>【纂釋】此第六、釋福德例心亦是顛倒之疑(按：此乃全經二十七疑中之第十六疑也)。前說有情之心流注，是虛妄顛倒；若如是者，福德由心所造，豈非亦是顛倒；若是顛倒，何名善法耶？為釋此疑，故示流注之心雖是妄、倒，依此心而行住施等，所生福聚亦有漏性，其量實寡；然若聽聞正教，依教行施等時不住自身等相，但求無上菩提，當來所引無漏福聚，其量則多，非妄、倒也。此中初、佛問，次、善現答，後、如來成。此初也。謂若將七寶等施，為求般若，聽聞修學，當成佛故。</div>
</div><div class='D231'><div class='in_index'>(戊二)善現答</div><div class='in_sutra'>【經】善現答言：「甚多，世尊！甚多，善逝！」</div><div class='in_commentary'>【纂釋】文易可解。</div>
</div><div class='D232'><div class='in_index'>(戊三)佛成</div><div class='in_sutra'>【經】佛言：「善現！如是！如是！彼善男子或善女人，由此因緣所生福聚其量甚多。何以故？善現！若有福聚，如來不說福聚、福聚。」</div><div class='in_commentary'>【纂釋】「若有福聚」者，謂若為般若故而行施，非如為自身故而行住相之施者，則佛不說為所生福聚多也。以三事體空行施，不同著果報等行施故，如來說福多也。以此准知，前說以財、命等施校量不及受持此經者，謂不能廣相故，不求菩提故也。謂若捨自體(身命)之時，但於少數飢餓有情有益，非能廣利；若持般若經者，當來成佛，濟利甚多，故為勝也。若望橫言之，捨身極苦；望豎言之，不及持經也。</div>
</div></div><div class='Q23'><div class='D233'><div class='in_index'>(丁七)釋無為何有相好之疑<span class='subIndex'>分二：(戊一)明佛不可以色身觀分二，(戊二)明佛不可以相好觀分二。</span></div>
</div><div class='D234'><div class='in_index'>(戊一)明佛不可以色身觀<span class='subIndex'>分二：(己一)佛問，(己二)善現答分二。</span></div>
</div><div class='D235'><div class='in_index'>(己一)佛問</div><div class='in_sutra'>【經】佛告善現：「於汝意云何？可以色身圓實觀如來不？」</div><div class='in_commentary'>【纂釋】自下諸疑，由輾轉釋疑故生也。此第七、釋無為何有相好之疑(按：此乃全經二十七疑中之第十七疑也)。謂有疑曰：若諸佛是無為之所顯者，云何諸佛成就八十種好、三十二相而名為佛耶？如此矛盾之說，於當來世有信者耶？此於前說云如來者即諸法實體真如以生疑也。為釋此疑，故有此問答也。問意云：自性身(法身)真佛可以作報身形相而見不？又可以圓光一尋等隨好色以見自性身不？</div>
</div><div class='D236'><div class='in_index'>(己二)善現答<span class='subIndex'>分二：(庚一)標，(庚二)釋。</span></div>
</div><div class='D237'><div class='in_index'>(庚一)標</div><div class='in_sutra'>【經】善現答言：「不也，世尊！不可以色身圓實觀於如來。</div><div class='in_commentary'>【纂釋】文易可解。</div>
</div><div class='D238'><div class='in_index'>(庚二)釋</div><div class='in_sutra'>【經】「何以故？世尊！色身圓實、色身圓實者，如來說非圓實；是故如來說名色身圓實、色身圓實。」</div><div class='in_commentary'>【纂釋】「色身圓實、色身圓實」者，謂報、化之身，具諸隨好之色身也。圓謂圓滿，一切隨好悉具足也。實謂真實，性是無漏也。「說為非圓實」者，非是自性身(法身)之圓實；以自性身非色性，亦無隨好故。「是故如來說名色身圓實」者，是名報、化身也。蓋內證無相真如，而有自性身(法身)；故隨機外現，報、化隨好之身皆得圓滿；然隨好之身，非自性身，亦不離自性身也。謂自性身猶如虛空，雖無形相而眾色於中顯現。猶如明鏡，雖無有物，而於鏡中現虛渙影像；自性身亦爾，雖無形相，而於鏡智現報、化身也。</div>
</div><div class='D239'><div class='in_index'>(戊二)明佛不可以相好觀<span class='subIndex'>分二：(己一)佛問，(己二)善現答分二。</span></div>
</div><div class='D240'><div class='in_index'>(己一)佛問</div><div class='in_sutra'>【經】佛告善現：「於汝意云何？可以諸相具足觀如來不？」</div><div class='in_commentary'>【纂釋】問意云：可以三十二相見自性身(法身)無相佛不？佛有三身，謂自性身(法身)、受用身(報身)、變化身。然後二身有三十二差別之相。今問自性身可以三十二差別之相以見不？</div>
</div><div class='D241'><div class='in_index'>(己二)善現答<span class='subIndex'>分二：(庚一)標，(庚二)釋。</span></div>
</div><div class='D242'><div class='in_index'>(庚一)標</div><div class='in_sutra'>【經】善現答言：「不也，世尊！不可以諸相具足觀於如來。</div><div class='in_commentary'>【纂釋】文易可解。</div>
</div><div class='D243'><div class='in_index'>(庚二)釋</div><div class='in_sutra'>【經】「何以故？世尊！諸相具足諸相具足者，如來說為非相具足；是故如來說名諸相具足諸相具足。」</div><div class='in_commentary'>【纂釋】「諸相具足、諸相具足」者，謂差別三十二相也。「非相具足」者，非自性身無差別相具足也。「說名諸相具足」者，是外形相具足也。</div>
</div></div><div class='Q24'><div class='D244'><div class='in_index'>(丁八)釋無身云何說法之疑<span class='subIndex'>分二：(戊一)勸勿疑，(戊二)釋所以，(戊三)總結成。</span></div>
</div><div class='D245'><div class='in_index'>(戊一)勸勿疑</div><div class='in_sutra'>【經】佛告善現：「於汝意云何？如來頗作是念：『我當有所說法』耶？善現！汝今勿當作如是觀！</div><div class='in_commentary'>【纂釋】此釋無身云何說法之疑(按：此乃全經二十七疑中之第十八疑)，謂有疑曰：若如來圓實色身不可得見，相亦不可得見，云何如來說法耶？釋此疑中，初、勸勿懷疑，次、釋所以，後、總結成。此初也。佛告善現意云：「汝勿謂自性身真如來作是念，言『我當有說』，自性身真如來本無有念，亦無所說故。』謂報、化隨機而有所說；自性身幽湛寂靜，無說無形也。</div>
</div><div class='D246'><div class='in_index'>(戊二)釋所以</div><div class='in_sutra'>【經】「何以故？善現！若言：『如來有所說法』，即為謗我，為非善取。</div><div class='in_commentary'>【纂釋】若謂自性身(法身)真佛有所說法者，即謗自性佛也；自性身寂寞無言故。問：若爾者，何以無著頌言「化體非真佛，亦非說法者」耶？答：彼推功歸本故；要內證真如，於外方能說，所以自性身之無說乃是真說也。問：《楞伽經》云，法身說離相、離言法，報身說十地法，六波羅蜜法，化身說三乘法；准此，法身亦說法，何得謂無說耶？答：說有二種：一者、起作說，謂有言說之說；二者、無起作說，謂無言說之說。前是報、化，後即法身。彼經約無言說之說，此經約有言說之說，故不相違三石何法身為無言說之說？謂由有情證達真如，了解一切，名法身說，如聞說法而了達故，名之為說也；猶如有人若語、不語，但令他解了，亦名說也。</div>
</div><div class='D247'><div class='in_index'>(戊三)總結成</div><div class='in_sutra'>【經】「何以故？善現！說法、說法者，無法可說；故名說法。」</div><div class='in_commentary'>【纂釋】「說法、說法者，」總舉說法也。「無法可得故名說法」者，勝義(四重勝義中之第四重，一真法界之異名也)中無少法可得；又不離真如外有法可得，不離真如外有說法之自性可得。而自性身即是真如。故「說」與「法」皆不離自性身也。謂要達計所執空無而說，是名說法也；若執真如為實無而說，即非說法也。又解：受用、變化身有說，自性身無說；若言自性身有說如受用、變化身者，即為謗自性身真佛也。</div>
</div></div><div class='Q25'><div class='D248'><div class='in_index'>(丁九)釋深法恐無人信之疑<span class='subIndex'>分二：(戊一)善現問，(戊二)佛答分二。</span></div>
</div><div class='D249'><div class='in_index'>(戊一)善現問</div><div class='in_sutra'>【經】爾時，具壽善現白佛言：「世尊！於當來世後時、後分、後五百歲，正法將滅時分轉時，頗有有情，聞說如是色類法已，能深信不？」</div><div class='in_commentary'>【纂釋】此第九、釋深法恐無人信之疑(按：此乃全經二十七疑中之第十九疑也)。謂有疑曰：若言諸佛說法是無法可得，法不離於自性身，亦是非有者，有何等人能信如是甚深法耶？就釋此疑中；研、善現間，次、佛答。此初也。問意云：如來在世為諸有情說如是法，有此聽聞而起思念，如理作意，如法修行，當得成佛。如來滅後五百歲，有情聞說此經之時，有能生信，起於思念，如佛在世時不？佛答言有。</div>
</div><div class='D250'><div class='in_index'>(戊二)佛答<span class='subIndex'>分二：(己一)標，(己二)釋。</span></div>
</div><div class='D251'><div class='in_index'>(己一)標</div><div class='in_sutra'>【經】佛言：「善現！彼非有情、非不有情。</div><div class='in_commentary'>【纂釋】「非有情」者，謂非是無佛種性之有情。「非不有情」者，是聽聞般若發心成佛之有情也。</div>
</div><div class='D252'><div class='in_index'>(己二)釋</div><div class='in_sutra'>【經】「何以故？善現！一切有情者，如來說非有情；故名一切有情。」</div><div class='in_commentary'>【纂釋】初言「有情」謂一切有佛種性之有情。「非有情」者，謂非是闡提無佛種性之有情。「故名一切有情」者，是能發心修行之有情也。此上意云：於此經典生信心者，即是能發心、修行、成佛之有情，非是無種性之有情也。</div>
</div></div><div class='Q26'><div class='D253'><div class='in_index'>(丁十)釋於無上菩提所生之疑<span class='subIndex'>分三：(戊一)佛問，(戊二)善現答，(戊三)佛印成分二。(戊一)佛問</span></div><div class='in_sutra'>【經】佛告善現：「於汝意云何？頗有少法，如來、應、正等覺現證無上正等菩提耶？」</div><div class='in_commentary'>【纂釋】此第十、釋於無上菩提所生之疑(按：此乃全經二十七疑中之第二十疑也)，謂有疑曰：前云實無有法如來得阿耨多羅三藐三菩提；是則既無所知之法，復離後後向上正知之次第，云何得名無上正等覺耶？為釋此疑，故有此問答也。就此文中有三：初、佛間，次、善現答，後、佛印成。此初也。問意云：佛得無上正等覺，滿證真如之時，頗有少法是所證不？</div>
</div><div class='D254'><div class='in_index'>(戊二)善現答</div><div class='in_sutra'>【經】具壽善現白佛言：「世尊！如我解佛所說義者，無有少法，如來、應、正等覺現證無上正等菩提。」</div><div class='in_commentary'>【纂釋】答意可知。</div>
</div><div class='D255'><div class='in_index'>(戊三)佛印成<span class='subIndex'>分二：(己一)印無法可得故名無上覺(己二)廣辨餘義分三，。(己一)印無法可得故名無上覺</span></div><div class='in_sutra'>【經】佛言：「善現！如是！如是！於中少法無有無得；故名無上正等菩提。」</div><div class='in_commentary'>【纂釋】謂真如之中，無如所執少有所得名為菩提。此印可善現之言，示非有法可覺，方名無上正覺，然由於真如中無有少法可得，故名無上正覺也。(無少法可得，故能所亦無，無有差別。若言有上下，即有差別。)</div>
</div><div class='D256'><div class='in_index'>(己二)廣辨餘義<span class='subIndex'>分三：明無增減故名無上，庚二)明無差別故名無上(庚三)明方便滿足故名無上分二。(庚一)明無增減故名無上</span></div><div class='in_sutra'>【經】「復次，善現！是法平等，於其中間無不平等；故名無上正等菩提。</div><div class='in_commentary'>【纂釋】「是法平等」者：「是」此也。請真如中無增、減故，無「上」性故。「於其中間」者，謂於真如中也。「無不平等」者，謂有為法中有勝、劣可取捨，菩薩於十地中得勝無漏有為而捨劣故；真如是無為法，無勝、劣可取捨，故言無不平等也(以上第一解)。又解：「是法」謂三藐三菩提。「平等」謂一切佛同得菩提，智無勝、劣也。「無不平等」者，謂一切佛起變化身，各類共等，乃至壽命亦等也；謂一切佛自性身及自受用身等，其變化身亦各類共等也(以上第二解)。此文意示菩提所證真如之中，無有增、減，「上」性亦無，故名無上正覺；或諸佛菩提無有勝劣，故名無上正覺。</div>
</div><div class='D257'><div class='in_index'>(庚二)明無差別故名無上</div><div class='in_sutra'>【經】「以無我性、無有情性、無命者性、無士夫性、無補特伽羅等性平等；故名無上正等菩提。</div><div class='in_commentary'>【纂釋】一切諸佛，無我、法執；無我、法執所顯之性，名無我性等即是真如，乃佛之自性身(佛以真如為自性故)，乃佛無上菩提用所依之體也；以是一切無漏功德法之所依，亦名法身(身是所依義)。菩提是能依，真如是所依；菩提是能覺，真如是所覺。菩提所依、所覺之真如法界一切諸佛平等共有，無有若勝若劣之差別也。此示諸佛法身平等，故名無上正覺。</div>
</div><div class='D258'><div class='in_index'>(庚三)明方便滿足故名無上<span class='subIndex'>分二：(辛一)正顯，(辛二)結成。</span></div>
</div><div class='D259'><div class='in_index'>(辛一)正顯</div><div class='in_sutra'>【經】「一切善法無不現證，一切善法無不妙覺。</div><div class='in_commentary'>【纂釋】「一切善法無不現證」者，於一切善法現前證得，能自受用，自覺圓滿也。「一切善法無不妙覺」者，於一切善法善巧了達能開示他，覺他圓滿也。又前謂一切自利善法悉已證覺，後謂於一切利他善法悉已證覺也。此文意示佛之菩提，自覺覺他，自利利他之方便滿足，不可更勝，故名無上也。又解：「一切善法無不現證」者，謂修習無分別智，令常現前，滿證真如法性也。「一切善法無不妙覺」者，謂修習後得智，令極善妙，覺了一切法相也。修習二智具足圓滿，乃得阿耨多羅三藐三菩提也。</div>
</div><div class='D260'><div class='in_index'>(辛二)結成</div><div class='in_sutra'>【經】「善現！善法、善法者，如來一切說為非法，是故如來說名善法、善法。</div><div class='in_commentary'>【纂釋】「善法、善法」者，謂求菩提之善法，或無漏法，順無漏法也(能為無漏法作增上緣，順生無漏法之有漏善法，名順無漏法；以隨順無漏法，令彼得生故)。「說為非法」者，非是求世間果之善法，或有漏法、非順無漏法也。「說名善法、善法」者，是求菩提之善法，或無漏法、順無漏法也。</div>
</div></div><div class='Q27'><div class='D261'><div class='in_index'>(丁十一)釋聲教非菩提因之疑</div><div class='in_sutra'>【經】「復次，善現！若善男子或善女人集七寶聚，量等三千大千世界其中所有妙高山王，持用布施。若善男子或善女人，於此般若波羅蜜多經中乃至四句伽陀，受、持、讀、誦，究竟通利，及廣為他宣說開示，如理作意。善現！前說福聚於此福聚，百分計之所不能及。如是千分、若百千分、若俱胝百千分、若俱胝那庾多百千分、若數分、若計分、若算分、若喻分、若鄔波尼殺曇分亦不能及。」</div><div class='in_commentary'>【纂釋】此第十一、釋聲教非菩提因之疑(按：此乃全經二十七疑中之第二十一疑也)。謂有疑曰：若如前說，一切善法悉皆證覺始得菩提者，則所說教法不能得大菩提；以所說教是無記法故。謂此意云：其能詮教之聲、名、句、文，體是無記，為何聽聞而生善耶？此是小乘人疑也。今謂此法縱是無記，而能得菩提：以離所說法不能得大菩提故，此法能為菩提因(增上緣)故。又言無記者不然：依大乘義，一得佛已，聲及名句並是善性；故一受持，即為菩提廣大因(勝增上緣)故，勝餘無量珍寶施也。文中「百分計之所不能及」者，論家以四種差別顯其殊勝，謂一、數勝，二、力勝，三、類勝，四、因勝。數勝者：謂以一、十、百、千等數校量者，於生死果報悉可得知；若受持此經，當得成佛，所有功德非此敷等所能表示；故云數勝也。力勝者：謂其勢力差殊，如強、弱人，不可相校，強者必勝也。類勝者：一順無漏，一順有漏；一得世間福，一得大菩提，品類懸殊也。因勝者：施寶為因所得福果可以時限校量多少，此所得果盡未來際，無時分限，不可校員也。由有四種差殊，是故施寶眾望持經福，百分不及一，乃至鄔波尼殺曇分不及其一也。</div>
</div><div class='D262'><div class='in_index'>(丁十二)釋平等云何度生之疑<span class='subIndex'>分二：(戊一)勸彼勿疑，戊二)廣成自義分二。</span></div>
</div><div class='D263'><div class='in_index'>(戊一)勸彼勿疑</div><div class='in_sutra'>【經】佛告善現：「於汝意云何？如來頗作是念：『我當度脫諸有情』耶？善現！汝今勿當作如是觀。</div><div class='in_commentary'>【纂釋】此第十二、釋平等云何度生之疑(按：此為全經二十七疑中之第二十二疑也)。謂有疑問：若「是法平等，於其中間無不平等」者，則無高、下，勝、劣，淨、垢等別，亦應無能度所度之分；云何如來說度有情耶？就釋此疑中，初、勸彼勿疑，後、廣成自義。此初也。謂受用、變化二身，隨機利物，有高、有下，可有思念當度有情，謂慈悲本願緣故；自性身(法身)湛寂無思，為何有念當度有情？但起智作證，即名為度故。</div>
</div><div class='D264'><div class='in_index'>(戊二)廣成自義<span class='subIndex'>分二：(己一)明無實度，(己二)釋所以分二。</span></div>
</div><div class='D265'><div class='in_index'>(己一)明無實度</div><div class='in_sutra'>【經】「何以故？善現！無少有情如來度者。</div><div class='in_commentary'>【纂釋】真如中無有眾生如來可度，唯於外化可度假生也。</div>
</div><div class='D266'><div class='in_index'>(己二)釋所以<span class='subIndex'>分二：(庚一)明有實度即有我執，(庚二)明我非實分二。</span></div>
</div><div class='D267'><div class='in_index'>(庚一)明有實度即有我執</div><div class='in_sutra'>【經】「善現！若有有情如來度者，如來即應有其我執、有有情執、有命者執、有士夫執、有補特伽羅等執。</div><div class='in_commentary'>【纂釋】如來若說實有有情等實可度者，是則我執未亡，不名為佛也。</div>
</div><div class='D268'><div class='in_index'>(庚二)明我非實<span class='subIndex'>分二：(辛一)明愚夫妄執有我，(辛二)明愚夫亦是假名。</span></div>
</div><div class='D269'><div class='in_index'>(辛一)明愚夫妄執有我</div><div class='in_sutra'>【經】「善現！我等執者，如來說為非執；故名我等執，而諸愚夫、異生強有此執。</div><div class='in_commentary'>【纂釋】第一。個「我等執」佛說法時所說之「我」、「汝」、「須菩提」等人稱也。佛說之我，乃依因緣所生、五蘊和合、生滅相續之假相，為除愚夫異生無我怖故，施設為我；使初學者，暫依於我，聽聞、修習，後漸契真，我想自除也。「說為非執」者，引實執有一、常之我也。「愚夫異生彊有此執」者，所執實我也。「名我等執」者，假施設之我也。</div>
</div><div class='D270'><div class='in_index'>(辛二)明愚夫亦是假名</div><div class='in_sutra'>【經】「善現！愚夫、異生者，如來說為非生；故名愚夫、異生。」</div><div class='in_commentary'>【纂釋】謂於貪、瞋未亡之類，假名愚夫異生；非如其言即實愚夫異生也。</div>
</div></div><div class='Q29'><div class='D271'><div class='in_index'>(丁十三)釋以具相比知真佛之疑<span class='subIndex'>分二：(戊一)問答略顯分三，(戊二)舉頌廣成。</span></div>
</div><div class='D272'><div class='in_index'>(戊一)問答略顯<span class='subIndex'>分三：(己一)佛問以相觀佛，(己二)善現答佛不可以相觀，(己三)佛印示分二。</span></div>
</div><div class='D273'><div class='in_index'>(己一)佛問以相觀佛</div><div class='in_sutra'>【經】佛告善現：「於汝意云何？可以諸相具足觀如來不？」</div><div class='in_commentary'>【纂釋】此第十三、釋以具相比知真佛之疑(按：此乃全經二十七疑中之第二十三疑也)。或有疑云：受用、變化二身以自性身為體；其所顯現於外之受用、變化身既具諸相，以外相比知內蘊，則所依自性身亦應具足諸相(又一解云法身既流出相身，即由此相，知佛證得有相法身)；如入面而知心事故。就釋此疑中，文有二：初、問答略顯，後、舉頌廣成。初、問答略顯中又分三：一、佛問以相觀佛，二、善現答佛不可以相觀，三、佛印示。此初也。間可以受用、變化二身之諸翊！相具足比知自性身亦具諸相不。</div>
</div><div class='D274'><div class='in_index'>(己二)善現答佛不可以相觀</div><div class='in_sutra'>【經】善現答言：「如我解佛所說義者，不應以諸相具足觀於如來。」</div><div class='in_commentary'>【纂釋】善現順佛意答不可以具相觀自性身真佛。</div>
</div><div class='D275'><div class='in_index'>(己三)佛印示<span class='subIndex'>分二：(庚一)印不可以相觀，(庚二)示不應以非相觀。</span></div>
</div><div class='D276'><div class='in_index'>(庚一)印不可以相觀</div><div class='in_sutra'>【經】佛言：「善現！善哉！善哉！如是！如是！如汝所說。不應以諸相具足觀於如來。善現！若以諸相具足觀如來者，轉輪聖王應是如來。是故不應以諸相具足觀於如來。如是，應以諸相非相觀於如來。」</div><div class='in_commentary'>【纂釋】此佛印示也。於中，初、印不可以相觀，後二不應以非相觀。此初也。若以具足諸相觀如來者，則轉輪王應是如來：以轉輪王亦具諸相故；是則有凡聖不分之過。</div>
</div><div class='D277'><div class='in_index'>(庚二)示應以非相觀</div><div class='in_sutra'>【經】佛言：「如是，應以諸相非相觀於如來。」</div><div class='in_commentary'>【纂釋】「諸相」者，謂受用、變化身所只三十二相等也。「非相」者，非自性身之相也。</div>
</div><div class='D278'><div class='in_index'>(戊二)舉頌廣成</div><div class='in_sutra'>【經】爾時，世尊而說頌曰：「諸以色觀我，以音聲尋我。彼生履邪斷，不能當見我。應觀佛法性，即導師法身。法性非所識，故彼不能了。」</div><div class='in_commentary'>【纂釋】此舉二頌以成立前述不可以相具足觀真佛之義。於中初頌顯示不應以色、聲等觀自性身(法身)真佛；若取色、聲，不契真理，以是行於邪斷，不能見佛自性身故。言「彼生」者，謂彼以相觀佛之異生(異生是凡夫之異名)。「履」是行義。言「邪斷」者：勤修善法，能斷懈怠，名「斷」，正勤之異名(見《俱舍論》二十五)；雖能策動，而乖正道，名為邪斷。「當」應當也。次頌顯示不應觀之理；以凡夫不能見故。謂佛自性身，即是真如法性(真如法性是同義複詞。真如義見前。法性謂一切法之實體 -)非尋思境，唯自證故；亦非有分別之識所能知之，以彼(分別識)唯緣世諦，緣不著勝義故(真如是勝義諦)；故不應以分別相觀真佛，而凡夫之分別識亦不能見真佛也。</div>
</div></div><div class='Q30'><div class='D279'><div class='in_index'>(丁十四)釋菩薩修福無功之疑<span class='subIndex'>分三：(戊一)顯菩提不因具相得分二，戊二)明因果不失分三，(戊三)校量功德分二。</span></div>
</div><div class='D280'><div class='in_index'>(戊一)顯菩提不因具相得<span class='subIndex'>分二：(己一)佛故設問，(己二)示不以相得。</span></div>
</div><div class='D281'><div class='in_index'>(己一)佛故設問</div><div class='in_sutra'>【經】佛告善現：「於汝意云何？如來、應、正等覺以諸相具足現證無上正等覺耶？</div><div class='in_commentary'>【纂釋】此第十四、釋菩薩修福無功之疑(按：此乃全經二十七疑中之第二十四疑也)。謂有疑曰：向說如來不應以相具足觀；而菩薩修福但得有相之果，意者諸相具足為因能得菩提也；若不爾者，菩薩所修福業，豈不唐捐？或可疑曰：向說以多財寶布施，不及受持四句頌者，是則得大菩提不依福德；若爾菩薩長時修諸福業，豈非無功耶？釋之意云？福業雖能得相具足之果，如來不因諸相具足而得菩提；然修福能生諸相具足報、化之身，因果不失，非無功也。文有三：初、顯菩提不因具相得，次、明因果不失，後、校量功德。前中有二：初、佛故設問，後二不不以相得。此初也。</div>
</div><div class='D282'><div class='in_index'>(己二)示不以相得</div><div class='in_sutra'>【經】「善現！汝今勿當作如是觀。何以故？善現！如來、應、正等覺不以諸相具足現證無上正等菩提。</div><div class='in_commentary'>【纂釋】此示如來不以諸相具足為因而得菩提。以相足色性故，不能為因而得菩提。謂要以智為因，方得菩提，非用相也。</div>
</div><div class='D283'><div class='in_index'>(戊二)明因果不失<span class='subIndex'>分三：(己一)述彼心，(己二)勸勿念，(己三)釋所以。(己一)述彼心</span></div><div class='in_sutra'>【經】「復次，善現！如是發趣菩薩乘者，頗施設少法若壞若斷耶？</div><div class='in_commentary'>【纂釋】明因果不失中，文有三：初、述波心，次、勸勿念，後；、釋所以。此初也。謂有念曰：諸有發趣菩薩乘者，佛皆教以積集福德、智慧資糧，今聞大菩提果不由福德，豈非福業空作，果報壞、斷耶？世尊述彼疑心，而問善現：發趣菩薩乘者頗起斷滅之見，說因果壞滅者耶？言「施設」者，是說之義；施布名言，設置文句以表法也。因勝果劣名「壞」，果不酬因為「斷」。</div>
</div><div class='D284'><div class='in_index'>(己二)勸勿念</div><div class='in_sutra'>【經】「善現！汝今勿當作如是觀。</div><div class='in_commentary'>【纂釋】世尊不待其答，即遮其念，令勿作此觀。以所修福業，能為當來成佛時生起有相身、土及化度有情之賣糧故。若無此者，當來成佛如何度生！在因位中，若無福德，如何修行！故所修福，功不唐捐亦能助成菩提也。</div>
</div><div class='D285'><div class='in_index'>(己三)釋所以</div><div class='in_sutra'>【經】「諸有發趣菩薩乘者，終不施設少法若壞若斷。</div><div class='in_commentary'>【纂釋】「不施設少法若壞若斷」者：謂諸菩薩，處於因果轉變之有為界中，而能依佛所教，了知因果，不執為實(因緣所生，無自性故，非實)，不撥為無(因緣會合，有假相故，非無)，離斷、常見；但無所執實福德因果性，非無因緣所生假因果相。是以菩薩雖證真如(或求證真如)，而不斷生死影像，作饒益有情事業，終不說有為因果若壞若斷也。</div>
</div><div class='D286'><div class='in_index'>(戊三)校量功德分二(己一)正校量：<span class='subIndex'>，(己二)釋所以分三。</span></div>
</div><div class='D287'><div class='in_index'>(己一)正校量</div><div class='in_sutra'>【經】「復次，善現！若善男子或善女人，以殑伽河沙等世界盛滿七寶，奉施如來、應、正等覺，若有菩薩於諸無我，無生法中獲得堪忍，由是因緣所生福聚甚多於彼。</div><div class='in_commentary'>【纂釋】「於無我、無生法中獲得堪忍」者：謂於無我性(無我理)及不生法堪能忍可印持，入初地。無我有二種：一、人無我：五蘊假合，名之為人，於中無有一、常之主體也。二、法無我；一切有為法因緣所生，無實自體；無為真如離言絕慮，不可說我、非我也。菩薩於定中觀人，法空，離入我、法我二執；二執既離，一切能取、所取影像悉不現前，真如實體躍然顯露；即此真如，遠離所執二種我故，是二我空之所顯故，名無我性(亦名無我理；以無一切相，不可說為物，強說為理)。「無生法」者，亦真如異名。此有二解：二云，真如實體不生、不滅故，名無生法。二云，於真如中無三種生，一者計所執人、法二相本性無故不生；二者、證真如時因緣所生諸法不現前故不生，三者、於真如中一切煩惱及苦果皆不生故。是以真如名無生法也。文中以無我及不生法綴合為一同義複詞，故名無我無生法耳。謂或有人起如是見：菩薩證無相真如已，所有福德便應斷絕，以有相故；縱不斷絕亦應棄捨，以非菩提因故。佛為遮此見，特為校量，言菩薩了達二空，證真如已，所修福德，為無漏智之所攝持，其性清淨，其量更多，超過世間福德甚遠，豈有斷捨之理！</div>
</div><div class='D288'><div class='in_index'>(己二)釋所以<span class='subIndex'>分三：(庚一)佛略標釋，(庚二)善現問，(庚三)佛答。</span></div>
</div><div class='D289'><div class='in_index'>(庚一)佛略標釋</div><div class='in_sutra'>【經】「復次，善現！菩薩不應攝受福聚。」</div><div class='in_commentary'>【纂釋】此釋所以之中，初、佛略標釋，次、善現間，後、佛答。此初也。「不應攝受福聚」者，謂不貪著自體等故而修福業，受有漏福果也。</div>
</div><div class='D290'><div class='in_index'>(庚二)善現問</div><div class='in_sutra'>【經】具壽善現即白佛言：「世尊！云何菩薩不應攝受福聚？」</div><div class='in_commentary'>【纂釋】此善現問也。善現既聞菩薩得無生法忍，所生福聚多於財施，又聞菩薩不應攝受福聚；故即問言：菩薩豈不攝受多福聚耶？何故復言不應攝受福聚？</div>
</div><div class='D291'><div class='in_index'>(庚三)佛答</div><div class='in_sutra'>【經】佛言：「善現！所應攝受，不應攝受，是故說名所應攝受。</div><div class='in_commentary'>【纂釋】不貪求自體等故而修福業，但為當來成佛能現受用、變化身、土，利樂有情而修福業，所招無漏福聚，是「所應攝受」。若為貪求自體等故而修福業，所得福聚便成有漏，名「不應攝受」。「是故說名所應攝受」者，謂前之無漏福聚是菩薩所應攝受也。</div>
</div></div><div class='Q31'><div class='D292'><div class='in_index'>(丁十五)釋有情不得見佛之疑</div><div class='in_sutra'>【經】「復次，善現！若有說言：『如來若去、若來、若住、若坐、若臥』，是人不解我所說義。何以故？善現！言如來者即是真實、真如增語，都無所去、無所從來；故名如來、應、正等覺。</div><div class='in_commentary'>【纂釋】此第十五、釋有情不得見佛之疑(按：此為全經二十七疑中之第二十五疑)。謂有疑曰：若菩薩不攝受有漏福聚者，當來成佛不可以色、聲等見，佛身無相，云何得於十方世界若往、若來等現身說法，令諸有情見儀容，受教獲益耶？釋之意云：受用、變化二身，外利物故，攝受無漏福聚；自性身(法身)無去來，故不攝福聚。此中「若來」者，謂成道來：「若去」者，謂入滅去；「若坐」者，謂說法利益時；「若臥」者，謂入滅相。化身有此而自性身無，故曰「都無所去，無所從來」等也。如天上月影現水中，水清即現，水濁便隱；月體本無來去，由水致有生、滅，自性身本無來，由有情向佛故見來，此即不來之來；猶如趣遠質以臨臺，睇影顏而俯己也。自性身本無去，由貪生厭佛故見去，此即不去中而見去；猶如汛駛舟而東邁，矚凝沼而西流也。又解：此文謂受用、變化身有威儀行、住等，自性身無此也。行者即謂去、來，住者即謂坐、臥也。自性身無威儀，故云無去、來等。</div>
</div><div class='D293'><div class='in_index'>(丁十六)釋真佛化佛一異之疑<span class='subIndex'>分二：(戊一)舉喻明真化非一非異分二，(戊二)乘便明我法之見亦非實分二。</span></div>
</div><div class='D294'><div class='in_index'>(戊一)舉喻明真化非一非異<span class='subIndex'>分二：(己一)佛以極微喻告分二，(己二)善現以世界喻領分二。</span></div>
</div><div class='D295'><div class='in_index'>(己一)佛以極微喻告<span class='subIndex'>分二：(庚一)佛問，(庚二)善現答。</span></div>
</div><div class='D296'><div class='in_index'>(庚一)佛問</div><div class='in_sutra'>【經】「復次，善現！若善男子或善女人，乃至三千大千世界大地極微塵量等世界，即以如是無數世界色像為量如極微聚。善現！於汝意云何？是極微聚寧為多不？」</div><div class='in_commentary'>【纂釋】此釋真佛、化身是一是異之疑(按：此為全 二十七疑中之第二十六疑)。謂有疑曰：前(釋第二十三疑)云不可以具相比知真佛，又(釋第二十五疑)云真佛無去、來等，即以真佛、化佛有異；前(釋第二十四疑)云發趣菩薩乘者不說少法若壞若斷，又(同上)云菩薩於無生法獲得堪忍，生福甚多，是則菩薩成佛之時非無福德，即以真佛、化佛是一。一、異相違，如何決擇耶？今釋此疑，文分為二：初、舉喻明真、化非一非二，後、乘便明我法之見亦非實。前又分二：初、佛以極微喻告，後、善現以世界喻領。前中又分二：先、佛間，後、善現答。此佛間也。言「極微」者，謂於盛色相(如一麤顯之物質)，以假想慧漸次分析，至不可析，說為極微；秦本作微塵，陳本作鄰虛，乃同名異譯也。眾物相積名「聚」。「為墨如極微聚」者，謂燒成灰末，合為墨丸，如極微聚也。喻中以無數世界總聚麤色況自性身，析為微聚喻起化身，自性身一而喻總，變化身多而比微。起化之能，要由障盡，故以燒灰喻除二障也。佛以此間數量多不。</div>
</div><div class='D297'><div class='in_index'>(庚二)善現答</div><div class='in_sutra'>【經】善現答言：「是極微聚甚多，世尊！甚多，善逝！何以故？世尊！若極微聚是實有者，佛不應說為極微聚。所以者何？如來說極微聚即為非聚；故名極微聚。</div><div class='in_commentary'>【纂釋】此善現答。借極微為喻；非如言而實有，如勝論師等執極微也。「如來說極微聚」者，謂寄極微聚以喻化身也。「即為非聚」者，非如外道等所執實極微也。「故名極微聚」者，謂以觀慧分析，至不可析，假說極微，非實有也。以多極微聚望總盛色聚，名非一；一、多異故。多極微聚體從總聚析出名非異；體則同故。</div>
</div><div class='D298'><div class='in_index'>(己二)善現以世界喻領<span class='subIndex'>分二：(庚一)善現說喻分二，(庚二)如來釋成。</span></div>
</div><div class='D299'><div class='in_index'>(庚一)善現說喻<span class='subIndex'>分二：(辛一)標，(辛二)釋分二。</span></div>
</div><div class='D300'><div class='in_index'>(辛一)標</div><div class='in_sutra'>【經】「如來說三千大千世界；即非世界；故名三千大千世界。</div><div class='in_commentary'>【纂釋】自下善現以世界喻領。於中有二：初、善現說喻，後、如來釋成。初又分二：前、標，後、釋。此標也。前說微聚喻，以化對真辨非一、異；今說世界喻，以真對化辨非一、異。「如來說二千大下世界」者，謂寄以為喻之世界也。「即非世界」者，非如外道等執以眾多實極微合成之實世界也。「故名三千大千世界」者，謂寄世界析為微聚以喻依自性起化身，二者不可言一、異也。</div>
</div><div class='D301'><div class='in_index'>(辛二)釋<span class='subIndex'>分二：(壬一)以世界非實喻自性身無相，(壬二)明佛說世界唯是假說。(壬一)以世界非實喻自性身無相</span></div><div class='in_sutra'>【經】「何以故？世尊！若世界是實有者，即為一合執。</div><div class='in_commentary'>【纂釋】釋中有二：初以世界非實喻自性身無相，二、明佛說世界唯是假說。此初也。謂總聚世界乃積眾微所成，無有實體，以喻自性身之無相(但喻其無相，不喻其他)。攬眾木而成林，林無自體；攬眾微而成世界，世界自體亦然。故若執世界是寶有者，為三。執。謂於寬物聚合之法執為冥然一體，名一合執，即我執也。執一身總聚五蘊為實我，執總聚眾微為實世界，皆名一合執故。問：「一合執」言，陳譯名「聚一執」，隋譯名「搏取」，淨譯名「聚執」，皆據能執心言；秦譯、魏譯名「一合相」則依所執境言；如何決擇？答：在此經中，諸屬能執心者，秦譯每從意譯，轉就所執境而立名，如「我想」、「有情想」等，秦譯則為「我相」、「眾生相」等，今譯「執」、「取」為「相」，亦同此例；文雖不合(勘隋笈多直譯為「取」可知是能執心)義則無妨。魏譯乃補正秦譯成書，故仍舊貫云爾。</div>
</div><div class='D302'><div class='in_index'>(壬二)明佛說世界唯是假說</div><div class='in_sutra'>【經】「如來說一合執，即為非執；故名一合執。」</div><div class='in_commentary'>【纂釋】此明佛說世界，亦是假說。「如來說一合執」者，謂佛於五蘊因緣和合之上，隨俗假說一合之相，名曰有情，於眾微因緣和合之上，隨俗假說一合之相，名曰世界也。「即為非執」者，謂佛說有情、世界等，非實執之為一合也。「故名一合執」者，但隨俗假說一合，即明世界等亦非實有也。</div>
</div><div class='D303'><div class='in_index'>(庚二)如來釋成</div><div class='in_sutra'>【經】佛言：「善現！此一合執不可言說，不可戲論，然彼一切愚夫、異生強執是法。</div><div class='in_commentary'>【纂釋】此如來釋成也。謂如來所說世界等一合之相，衹是聚集假法，隨俗施設，無實體性，故不可說，不可戲論分別；然凡夫於中執為實有之法也。前句明體實無，後句明妄執有也。又解：前句明勝義中無，後句明世俗中有。謂佛了達一合之相勝義中無，不可以言說說，及分別戲論心之所分別；以心言路絕故。凡夫不了彼體無故，妄生法執也。(陳、淨二譯文頗合此解。)</div>
</div><div class='D304'><div class='in_index'>(戊二)乘便明我法之見亦非實<span class='subIndex'>分二：(己一)明我執無分二，(己二)明法執無分二。</span></div>
</div><div class='D305'><div class='in_index'>(己一)明我執無<span class='subIndex'>分二：(庚一)佛敘外疑，(庚二)善現懸解。</span></div>
</div><div class='D306'><div class='in_index'>(庚一)佛敘外疑</div><div class='in_sutra'>【經】「何以故？善現！若作是言：『如來宣說我見、有情見、命者見、士夫見、補特伽羅見、意生見、摩納婆見、作者見、受者見。』於汝意云何？如是所說為正語不？」</div><div class='in_commentary'>【纂釋】此乘便明我法之見亦非實有。文又分二：初、明我執照，後、明法執無。前又分二：初、佛敘外執，後、善現懸解。此初也。在此之前，經中唯破我、法等想，息我等見，令起正見，而末顯示我法之見體非實有：今經將終，故揭示之，令知佛為破外道我故，說有我見等，非謂我見等是實有；以於真如中無邪、無正故。佛問設有人謂佛說實有「我見」等，此語為正不？</div>
</div><div class='D307'><div class='in_index'>(庚二)善現懸解</div><div class='in_sutra'>【經】善現答言：「不也，世尊！不也，善逝！如是所說非為正語。所以者何？如來所說我見、有情見、命者見、士夫見、補特伽羅見、意生見、摩納婆見、作者見、受者見，即為非見；故名我見乃至受者見。」</div><div class='in_commentary'>【纂釋】言「所以者何」者，問意云：既無實「我見」等，有何所以而佛說之耶？「如來所說我見」等者，謂佛為除其我等執見，隨順世俗，述其所解，指為我見等而破斥之；佛所說之我見等，乃此類也。「即為非見」者，非如外道及諸凡夫說有實我而起實見也。「故名我見」等者，謂如來假說我見也。問：我、法若非實有，何故有情之心得緣慮之而起我、法之見，復施名言，詮為我、法取？答：非謂言詮即有實體，縱令心取，何廢無真！又大乘義，緣無體法亦得生心，以言詮不稱實故。</div>
</div><div class='D308'><div class='in_index'>(己二)明法執無<span class='subIndex'>分二：(庚一)標，(庚二)釋。(庚一)標</span></div><div class='in_sutra'>【經】佛告善現：「諸有發趣菩薩乘者，於一切法，應如是知，應如是見，應如是信解，如是不住法想。</div><div class='in_commentary'>【纂釋】「發趣菩薩乘」義見前。「一切法」者，謂無為法及有為法。「如是」者，謂如不住法想。「如是知」者，謂以根本智，如不住法想而證知真如無為故。「如是見」者，謂以後得智。如不住法想而觀見一切有為法故。「如是信解」者，信解謂根本、後得二智所依之定，以此二智必在定(第四靜慮)中起故。由此正定有信相應，念心清淨，能起慧解，故名信解。「不住法想」者，想謂執想，執法為實，名為法想。今於法想亦無所住，故名不住法想也。文云謂發心修行大乘之人，起根本智證真如時，不見有所執之法，後得智起觀諸法時雖有法相而不執實也。</div>
</div><div class='D309'><div class='in_index'>(庚二)釋</div><div class='in_sutra'>【經】「何以故？善現！法想、法想者，如來說為非想；是故如來說名法想、法想。</div><div class='in_commentary'>【纂釋】「法想、法想」者，請如來為度有情，令生正見，方便假說五蘊、十二處、十八界等諸法性相也。言「非想」者，非是實執之法想也。「說名法想、法想」者，是假施設也。</div>
</div></div><div class='Q33'><div class='D310'><div class='in_index'>(丁十七)釋化身教法受持無福之疑<span class='subIndex'>分二：(戊一)校量示有福，(戊二)明無染而說分二。</span></div>
</div><div class='D311'><div class='in_index'>(戊一)校量示有福</div><div class='in_sutra'>【經】「復次，善現！若菩薩摩訶薩以無量無數世界盛滿七寶，奉施如來、應、正等覺。若善男子或善女人，於此般若波羅蜜多經中乃至四句伽陀，受、持、讀、誦，究竟通利、如理作意，及廣為他宣說、開示，由此因緣所生福聚，甚多於前無量無數。</div><div class='in_commentary'>【纂釋】此第十七、釋化身教法受持無福之疑(此疑乃全經所釋二十七疑中之最後一疑也)。請有疑曰：向說化身有去來故非真佛，既爾，受、持、演說假佛所說之法，寧有福耶？今釋此疑，文分為二：初、校量示有福，後、明無染而說。此初也。謂諸佛化身攝受無量無漏福聚(見上(丁十四)釋菩薩修福無功之疑)，能為人說；故聞法者，善種發露，發心成佛，受、持、演說；如是有情又當攝受無量福聚；是以其福勝以七寶施也。</div>
</div><div class='D312'><div class='in_index'>(戊二)明無染而說<span class='subIndex'>分二：(己一)正明不染，(己二)釋所以。</span></div>
</div><div class='D313'><div class='in_index'>(己一)正明不染</div><div class='in_sutra'>【經】「云何為他宣說、開示？如不為他宣說、開示；故名為他宣說、開示。」</div><div class='in_commentary'>【纂釋】此明化身說法無染而說也。「如不為他宣說開示」者，謂不取相而說，故說如不說。若取相者，便有我法之執，即有染也。如不說者，有三義：一者、一真法界不可言說(真如是一切法之實體。故名法界。界是實體義。絕對待，無差別，故言一。非虛妄。故名真。就其為二空所顯及可證邊言，名為真如；就其離言絕待邊言，強名之曰一真法界)。故如不說；二者、化身說法，不言我是化身，不見有實有情可度，故如不說。三者、化身說法時，不求敬信等故(若求敬信，便住相、想)，故如不說也。「故名為他宣說開示」者，謂以無染故，是為正說，能利有情，令生多福也。</div>
</div><div class='D314'><div class='in_index'>(己二)釋所以</div><div class='in_sutra'>【經】爾時，世尊而說頌曰：「諸和合所為，如星、翳、燈、幻、露、泡、夢、電、雲，應作如是觀。」</div><div class='in_commentary'>【纂釋】此釋所以。何以化佛說法能不染耶？由佛以正智觀知一切眾緣和合所為之法「一切有為法」，如星、翳等，非有自性，故說法時能不染著；非但說法不染，雖示現受於生死，常在三界化利有情，亦不為所染也。云何以正智觀於貪緣所生之法(有為法)而無染耶？頌以九喻，喻有為法中九種所應觀事：一、觀心法如星；無明夜中能有照用，正智日出時，光便隱沒。二、觀境相如翳；所緣境相如翳目(有翳疾之眼)人見淨空中有毛輪像，是妄現故。三、觀報識如燈；燈以油注觸而得住，報識亦爾，由業情引，愛水所潤而得住故。四、觀器界如幻；器世界中雖多奇異，然無實體，愚夫味著，智者不爾故。五、觀身如露滴，不久住故。六、觀所受如泡；隨起隨滅，不安隱故。七、觀過去如夢；境已謝滅，唯餘心念故。八、觀現在如電；纔生即滅，不暫停故。九、觀未來如雲；阿賴耶識含未來法種，雖無相狀，眾緣會時忽有相現，猶如重雲，具含水點，天時變異，雨便流注故。由以正智於有為法作如是觀，故得無垢染，自在而住也。</div>
</div></div><div class='Q34'><div class='D315'><div class='in_index'>(甲三)流通分</div><div class='in_sutra'>【經】時，薄伽梵說是經已，尊者善現及諸苾芻、苾芻尼、鄔波索迦、鄔波斯迦，並諸世間天、人、阿素洛、健達縛等，聞薄伽梵所說經已，皆大歡喜，信受奉行。</div><div class='in_commentary'>【纂釋】此全經第三大段、流通分也。梵語「苾芻尼( ..)」」，乃苾芻之女聲。「鄔波索迦( Up s a ka )」，此云近事男；「鄔波斯迦( Upsik )」，此云近事女；謂親近苾芻、苾芻尼而承事也。「阿素洛( Asurs)」，此云非天，六趣中之一。「健達縛( Gandharva)」，此云尋香，樂神名，不食酒肉，唯尋求香氣以資身，故名「等」者，等餘神也，餘文易解。</div>

</body></html>
